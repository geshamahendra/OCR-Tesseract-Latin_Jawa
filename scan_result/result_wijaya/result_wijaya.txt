
--- Gambar page_105.png (halaman 105) ---
TEXT

The maṅgala

(Canto 1: śārdūlawikrīḍita)

Awighnam astu*

1 Oṅ śrī Parwatarājadewa, hurip iṅ sarwapramāṇêṅ jagat;
saṅ sākṣāt paramārtha-Buddha kinĕñĕp saṅ siddhayogīśwara;
saṅ lwir tīrtha kitêṅ mahardhika, wiṣâmbĕktêṅ* mahādurjana;
nirwighnôpama sūryawimba tumamêṅ wway śānta riṅ rat kabeh.

2 Donkw âṅastuti jöṅ bhaṭāra, huniṅan sĕmbah niṅ aṅgöṅ laṅö,
siddhā niṅ makasaṅ-wuluṅ ya palakuṅkw* âcaṇḍya bhāṣên karas;
mwaṅ swasthā nira saṅ Yawendra saha putra mwaṅ suputrîniwö,
dīrghāyuh sira, mukhya saṅ Pamĕkas-iṅ-Tuṣṭâpagöhêṅ pura.

3 Lāwan kāraṇa ni ṅhulun cumatakâmrih* maṅdawākĕn kathā,
wintaṅ-wintaṅa donya* rakwa ya tĕkap saṅ lwir śaśaṅkêṅ laṅö,
paṅgjl rakwa wĕnaṅ panuddha ṛṇa sih saṅ nātha maṅkwêṅ maṅö;
nghiṅ saṅ śrī Raṇamaṅgalêki sira saṅ śṛddha n parĕk ni ṅhulun.

4 Ndan bhrātratmaja rakwa âṅgĕh ira de saṅ hyaṅ Wĕkas-niṅ-Sukha,
tĕkwan mantu sakêṅ arîki* wĕkasan de śrī narendrādhipa;
ndah yogya n sira maṅgalaṅkwa mikĕta ṅ parwâtĕmah pādika,
saṅ sākṣāt paśarīra niṅ masa kapat tapwan madoh riṅ maṅö.

Episode 1: T*he birth of Rāwaṇa

5 Tambe niṅ caritêki rakwa ya rĕṅön de saṅ wwaṅ āptṅ laṅö:
Wwantĕn bhūppati rākṣasendrakula tus hyaṅ Padmayonîṅ daṅu,
parnah potraka de Pulastya, wĕka saṅ brahmarṣi saṅ Wiśrawa,
khyāt*ṅ rat prabhu Rāwaṇêki paṅaranya n wīra śaktîṅ laga.

Note:
An asterisk at the side of a word indicates that the word(s) in guestion has variant
reading(s) which is included in the Variae Lectiones.


--- Gambar page_106.png (halaman 106) ---
™é

10

11

12

13

14

ARJUNAWIJAYA

Bhraṭṣa ṅ rat, makĕtĕr tikaṅ bhuwana, rug sakweh watĕk dewata,
de saṅ rākṣasarāja duṣṭa kumusuh śaktinya tan popama.
Sambandhanya pĕjah nikaṅ danuja Mālī Mālyawān riṅ raṇa

de saṅ hyaṅ Harimūrti, durbala balanyâkweh musir pātala.

Yêka n rakwa tinut Dhaneśwara hanêṅ Lĕṅkā pratiṣṭhâpagĕh,
de saṅ rāma n umidhyanî* suwuṅ* ikaṅ rājyâtiśobhâṅḍiri;

līlā lālana riṅ pasir wukir, umur riṅ swarga saṅkêṅ* pura*,
baryan têki lawan wimāna hiniriṅ de niṅ watĕk rākṣasa.

Kañcit rakwa mijil* Sumāli ya marêṅ martyālayâmrrih silib,
tan len sānak ikaṅ mahâsura luput de hyaṅ mahā-Keśawa;
harṣa n ton i bhaṭāra Waiśrawaṇadewâtyanta rîṅ lakṣaṇa,
siṅgih Wiśrawaputra rakwa karĕṅö riṅ wīrya lāwan guṇa.

ewe ss

donyâsunwa tumirwa Waiśrawaṇa saṅ pinrih tĕkap niṅ manah,
kapwâmṛddhyakĕna ṅ Sukeśakula waṅṣā niṅ mahārākṣasa,
siddhyânindya, palar* wĕnaṅ mapaga wuk hyaṅ Keśawêṅ praṅ hĕlĕm.

Drak, sampun tĕka riṅ mahītala, majar maṅkwĕṅ* suputrîniwö.
N%ā ta dyah wara-Kaikaśîki paṅaranya n tan wihaṅ riṅ yayah,
hetunyâṅabhiṣaka rūpa kadi tan tus niṅ mahārākṣasa*;

lwir dewī sakalânurun tĕka ta yê sanwaktra saṅ paṇḍita.

Ndan saṅ paṇḍita dibyacitta* wihikan kāryanya saṅ stry âhajöṅ*,
ṅhiṅ putrêki ginöṅnya; mogha sĕḍĕṅ iṅ pūjâtibhakti n tĕka;
nāhan hetu nira n pamidhyani masunwâwĕtwa siṅhākṛti,

krūrêka n daśawaktra wiṅśati taṅanya ṅ Rāwaṇâkweh lumuṅ

Lwir kumbhâlwa ni karṇa, hetu ni ṅaranya ṅ Kumbhakarṇâṅ ari*,
prodbhīūitâsĕmu parwatâgĕṅ aruhur* śocanya sūryopama.
Sampunya n tumuluy hanêka ya baṅun śūrpa ṅ nakhâgrâluṅid,
tan len Śūrpaṇakhêki rakwa panĕlahnya n strī mahārākṣasā.

Yêkânugraha saṅ maharṣi; sumahur saṅ Kaikaśî jöṅ yati,

āpty âsunwa tumirwa saṅ muni katĕnya n dewamūrtîṅ jagat.
‘Om om om, wurujunyṣa tulya kalawan ṅwaṅ, liṅ niraṅ Wiśrawa,
‘tan göṅ krodha*, Wibhīṣaṇêki paṅaranyânakta wiprātmaka.

Tan warṇan pakurĕn nirêki n umijil têkāṅ anak pat huwus.
Ndah yêka n pamaṅun tapabrata, paḍâṅgöṅ yoga dhīrâjapa;
towin rakwa wĕkas Dhaneśwara, kakâṅgĕh de niraṅ* Rāwaṇa,
ndâswī mājar* akon ri saṅ yayi sirâmeta ṅ mahānugraha.


--- Gambar page_107.png (halaman 107) ---
15

16

17

18

19

20

21

22

23

TEXT 95

Riṅ Gokarṇa ṅaranya ṅ adri, patapanyâtyanta riṅ kottaman*;
durgêwĕh pinaranya rakwa kalawan sānaknya jalw âṅiriṅ.
Nkā têkaṅ wara-Kumbhakarṇa manicip his niṅ tuṣārênĕlĕd,
nirbyāpāra sahasra warṣa diwasanyâmrih madewāśraya.

Maṅkâmbĕk nikanaṅ Wibhīṣaṇa tan aṅgâsora de saṅ kaka,
yāwat yoga samādhi ta pwa* sahananya n tan wĕnaṅ laṅghana.
Bheda mwaṅ Daśawaktra, lakṣa widha niṅ warṣa n payogâjapa*,
dhairyâṅkĕn n iwu warṣa yêka magalar* tĕṇḍasnya tuṅgal pinök;

naiwedyanya ri kuṇḍa rakwa ri sĕḍĕṅ saṅ hyaṅ Śiwāgny ôjwala.
Meh meh yan tĕlasa ṅ śirah, pramukha niṅ mūrdhêki carwakĕna,
āścaryakrama Dhātṛdewa lumihat mwaṅ sarwadewâṅiriṅ,

rĕp rĕp, prāpta ri saṅ Daśāsya sira têky ohut ri saṅ Rāwaṇa:

‘Ai ai, haywa puyutku maṅkana. Mapa ṅ* sādhyanta* maṅkwêry aku?
Siṅ* swārthanta matâku tan dadi surud mah denta dhīreśwara~
Nāhan liṅ nira; Rāwaṇêka masahur: ‘Sĕmbah ri jöṅ hyaṅ mami.

Dū, bhāgyan pukulun, hanêki wara sih saṅ hyaṅ ri don i ṅhulun:

tan matyâku tĕkap nikaṅ garuḍa nāgendra ṅ wil atyadbhuta,

mwaṅ taṅ dānawa daitya rākṣasa tuwin gandharwa widyādhara,
astam taṅ para dewasaṅgha; sahananya ṅ bhur-bhuwah-swah mrĕma,
ndā tar wanya kĕtêka, bhasmya ya kabeh yawat prasaṅgêṅ raṇa.

‘Om, liṅ hyaṅ ṅka n umastwakĕn ri sawuwusnyârdhâtiwīryôttama,
‘tambĕhnyâstu supūrṇa ṅ aṅga, maluya ṅ mūrdha prakīrṇêṅ* jagat;
lāwan śaktya sakāma-kāma juga riṅ rūpâtighorākṛti;

māyābañcana, sūkṣmamūrtya ta kitêṅ praṅ, wruh-wruhêṅ bañcana.

Maṅkā têki yuyut Wibhīṣaṇa, mapa ṅ kaptinta* maṅke ry aku?
Toh mon* sātmya lawan kakanyu* kĕtikaṅ sādhyāmu haywâkalib.
‘Do saṅ hyaṅ, liṅ ikaṅ Wibhīṣaṇa, ‘hade, ndā tar kawenîrika;
ṅhiṅ mānuṣya mahānurāga kaharĕpku n dharmamūrtyê jagat.

Lwir niṅ lakṣaṇa: candrawimba pinupul de niṅ sutejomaya*,
maṅka ṅ* sarwaguṇêṅ* śarīra, satatâṅde harṣa niṅ wwaṅ mihat;
mwaṅ tan kewĕhanâmaṅun tapa, sadâmrih-rarih swakāryâhajöṅ.
Rakṣan têki tĕkap bhaṭāra, karaṇaṅku n dhīra śantêndriya.

Saṅ hyaṅ Brahma sirâtituṣṭa rumĕṅö śeṣṭinya, nā mastwakĕn:
‘Mwaṅ tan kaṇḍĕhana ṅ prawṛtti juti cittâmbĕk nikaṅ rākṣasa.
Nāhan liṅ nira yar patambĕh, umarê saṅ Kumbhakarṇêniwö,
sākṣāt Kāla mahāsamādhi maharĕp ri syūha niṅ rat kabeh.


--- Gambar page_108.png (halaman 108) ---
96

24

25

ARJUNAwWīJaYâ

Sakweh-kweh* para dewasaṅgha maṅiriṅ hyaṅ Brahma kepwan sira,
de hyaṅ Dhātṛ ri Kumbhakarṇa ya suṅĕn maṅke warānugraha.

‘pan rakwa mahātirodra ya, makin sor saṅ watĕk dewata;

de niṅ göṅ kalawan guṇa, syapa tikaṅ dewôpamanyêrika?

Nā tôjar para dewa, tan kagamanan de hyaṅ Jagatkāraṇa;

tan saṅ hyaṅ karaṇanya rakwa tĕka niṅ wīryâlpa niṅ janmawān;
tan len karmaphalanya rakwa magawe sih niṅ bhaṭārêri ya.
Yêkā hetu nira n tĕkânurun, ike saṅ Kumbhakarṇênasö.

(Canto 2: Upajāti)

1

Sĕḍĕṅ nikaṅ dewa wimohitâśa

de hyaṅ Jagatkāraṇa makral ambĕk,
Saraswatī rakwa sirêka waktan,

strī hyaṅ Widhi prajña mahāwiweka.
Nda śīghra gamyosadhi saṅ watĕk hyaṅ
muṅgw iṅ liḍah niṅ wara-Kumbhakarṇaṣ
sirâgawe wākya nikaṅ wirodha

mwaṅ seṣṭi niṅ twas tinañan* bhaṭāra.

*Prasupta-suptā juga, liṅnya rakwa,
‘meww-îwu warṣanya taman pawuṅwa.
Inastwakĕn saṅ hyaṅ ike wuwusnya,
suptāsadā tan hana tôpamanya.

Samāntarâtêki bhaṭāra luṅha
sūkṣmômĕsat mwaṅ para dewa tuṣṭa.
Saraswatī rakwa sira n huwus mur
saṅkê tutuk niṅ wara-Kumbhakarṇa.

Kunaṅ tikaṅ rāksasa Kumbhakarṇa,
göṅ mona monĕk ta ya kāri śoka,
tĕkap ni śabdanya* dudū pininta,
bhinnêki lāwan kaka len arinya.

Na hetukanyâturu* tan pakāla,
tan wruh ri polah Daśawaktrarāja
mahābala krūra jagatpramāṇa
trailokya cūrṇan buburĕn katönya.


--- Gambar page_109.png (halaman 109) ---
7

TEXT 97

Apan taya ṅ* dewa bhaṭāra denya,
salwir nikaṅ janma janâdi bhasman,
gupay tumuṅkul ri padadwayanya,
de niṅ warānugraha hetu dibya.

Ikaṅ kaḍatwan maṅaran ri Lĕṅkā,
parnah ni rākanya ya tênalapnya;
Dhaneśwarâlĕs* matilar kaḍatwan,
ṅkā saṅ Daśāsya n sumilih ri Lĕṅkā.

(Canto 3: Kilayu manĕḍĕṅ)

l

Lwir Meru sakala halĕp iṅ kaḍatwan, atibhīṣaṇa kagiri-giri;
līlâwĕlar iî pucak ikaṅ gunuṅ Trikuṭśa, ratna kanaka winaṅun;
lwahnyâdalĕm aṅidĕri kaṇṭha niṅ pura, baṅun tasik aṅalun-alunṣ
paṇḍanya mamijah, aṅuḍoḍa ketaka nikêṅ paras asĕmu paraṅ*.

Baprôrdha watu hitĕm ikêndranīla nawaratna ya pinatikakĕn;
dwāranya catur, asĕmu parwatâgni, bata kañcana hinasabakĕn;
tuṇḍā saṅa susum ika riṅ sagopura-sagopura, tĕlas inukir;

lwir Mṛtyu sakala* mapupul pucaknya murub iṅ wihat* aṅarab-arab.

MalWârata ri harĕp ikā waṅuntur atiśobha, samara sakala;
nyāsâgĕṅ adawa tĕpi niṅ pĕkĕn, pahĕman iṅ balagaṇa sahana.
Nkānê dalĕm ika makin adbhutā, yaśa panaṅkilan ika madĕdö;
bwat-mantĕn ika hana mineru, muṅgw i tĕṅah iṅ wataṅan aṅililan;
lwir megha mahirĕṅ i hĕduknya, gumyar ataṭit maṇi pinucakakĕn;
sök de niṅ asurabala wīrayodha, hana taṇḍa subala pamukha;
mwaṅ taṅ pagajahan aruhur waṅunya juga, len paturagan apĕḍĕk;
hrik niṅ gaja turaga baṅun hanâṅduka* silih pupuh arurĕk arok.
Maṅkin lĕyĕp anupama* tiṅkah iṅ pura, lĕwĕs halĕp ika ri dalĕm,
de niṅ sphaṭikagṛha suteja bhāswara; hana n kadi rahina sadā,
sākṣāt Smarabhawana tĕkâṅalih ri* taya niṅ Smara maṅawaṅ-awaṅ,
mwaṅ taṅ hana kadi Śiwaweśma rakwa kahanan Daśamukha maguliṅ.

Śobhârsik i natar ika, padmarāga ya hĕninya, rinĕmuk akila;
waiḍūrya maṇik asĕmu wintaṅ arja pariginya, mamaḍaṅi lĕmah;
kapwâwulan i buṅah i waktra niṅ stry anupamê dalĕm ika kumĕñar,
lwir byoma mapalih i surup byaṅ Arka ri sĕḍĕṅnya n anuḍuh i tawaṅ.


--- Gambar page_110.png (halaman 110) ---
98

10

11

ARJUNAWIJAYA

Sök sarwakusuma, manĕḍĕṅ mapādapa, hanâsĕkar asira-siran;
citrôpama: yadi sumĕkar, mĕkar; kumuḍu rakwa, kumuḍu satata;
riṅ tāman atiki juga maṅkana, ṅ kusuma tan lĕsĕh, amahi laṅö;
manda ṅ rawi ri tĕka nikêrikâtis, arĕs iṅ Daśamukha-subala.

Wwai śuddha ri hiriṅ i wukirnya rakwa, sĕkar aṅjrah aṅidĕri tĕpi,
mumbul saka ri tutuk ikaṅ Gajendramukhawimba n inukir* abutĕṅ;
höb niṅ taru warasurapārijāta kahananya*, kadi maṅuliṅa*,
krūrâdbhuta kadi Gaṇadewa rakwa maharĕp lumĕbura bhuwana.

Tūsanya tumĕḍun irikaṅ lwah ardha midĕr iṅ pura, tĕka ri dalĕm,
len taṅ tumĕḍun ika ri weśma niṅ kaka-kakêña, mamahi kalaṅön;
lwir Mandara ri tĕṅah iṅ abdhi taṅ pura, laṅönya n asĕmu siluman;
gĕntĕrmya paṅucap ikanaṅ mahâsura hana n kadi matĕmah arĕm.

āpan yan ucapĕn i kalaṅwan iṅ pura baṅun Paśupatinagara;
līlâṅuṅaṅi sahana niṅ digantara tĕkêṅ giri jaladhi wana;

mwaṅ taṅ sahana-hana nikaṅ balālaya kabeh paḍa tan kawulatan,
lwir swarga kawawa, baṅun Indrarājya Baruṇālaya n inaṅĕṅ-aṅĕn.

Nkā kottara pura nikanaṅ Wibhīṣaṇa sakê Daśamukhanagara;

lwir Wiṣṇubhawana, kumĕñar maṇiknya kadi kostubha sumĕṅ i tawaṅ.
Riṅ dakṣiṇa hana kadi Dhātṛweśma, kadi parwata kanaka murub;
ṅkānah saṅ asura wara-Kumbhakarṇa maturū, turuṅ ika mawuṅu.

Episode 2: Tīhe curse of Gomukha

(Canto 4: Sragdharā)

1

Tan ṅeh* yan warṇanĕn kābhinawa ni halĕp iṅ rājya Lĕṅkâtiśobha;
warṇan śrī rākṣasendrâṅaṅĕn-aṅĕn i wĕkas niṅ mahāśakti riṅ rat;

ṅhiṅ têkaṅ bhūr-bhuwah-swah parawaśanĕn, ikaṅ nāga mānuṣya bhasman,
mwaṅ têkaṅ dewa muṅgw iṅ laṅit alahakĕnā, cihna niṅ digjayêṅ praṅ.
Maṅkā de saṅ Daśāsyâdbhuta dadi n umijil saṅka riṅ* jro kaḍatwan,
kapwânohaṅ watĕk rākṣasa, majara* sirêṅ wīra sāmanta yodha;

sampun śīghra pratiṣṭhêṅ kanakamaṇipalaṅkê ruhur maṇḍapâgöṅ,
mwaṅ taṅ wastrârja siṅhāsana suragânindya sampun sĕnaddha.


--- Gambar page_111.png (halaman 111) ---
10

11

TEXT 99

Sakweh-kweh niṅ watĕk rākṣasa humaḍĕp i sor, iṅ lĕmah, tan hanâṅsal;
kīrṇêkaṅ wil paḍâhyâsira-siran ariwĕg len ikaṅ bhūtasena;

mukhya ṅ mantrī Prahastâdhika sira pinatih de nikaṅ yakṣa rodra,

yêka n muṅgw iṅ harĕp saṅ Daśamukha n umarĕk riṅ batur* krūrarūpa.

Tatkāla ṅ rākṣasâbyūṅan apupul, arupök lwir nikaṅ rājya malwa,

de niṅ wīrâdbhutâkweh śata yuta mamĕpĕk syuh pĕnuh taṅ paṅastryan.
Ndah prāpta ṅ dūta saṅkê* Dhanapati maṅaran Gomukha ṅ yakṣarūpa,
yêkâwwat rekha, yêka n winacakĕn i siraṅ Rāwaṇâṅrĕṅwa donya.

‘Hā hā he saṅ Daśāsyaprabhu, kita pinakottuṅga niṅ rājya Lĕṅkā,
saṅ sākṣāt Brahmarūpêṅ bhuwana, katakut iṅ sarwadewâprameya.
Heman śaktinta, heman, yayi*, guṇa ni bapaṅku n kṛtānugrahêṅ hyaṅ,
yan tan wwantĕn kṣamantêṅ para, mawĕlasa riṅ kasyasih bhagnawīrya.

āpan don iṅ guṇânindya humilaṅakĕna* kleśa niṅ sarwabhūmi,

don iṅ rājâsihêṅ paṇḍita, mulahakĕna ṅ dewabhakty âniwārya.

Tan maṅkâmbĕkta, maṅkin haru-hara kĕtikaṅ swarga len bhikṣuweśma;
pamyaktan ṅwaṅ pinuccanta, milag aku saka ṅke* tĕkaptâtiduṣṭa.

Sangsiptan, haywa maṅka ṅ ulaha, tĕlasana ṅ buddhi* mūrkhâwamana;
prih taṅ dharmânurāgêṅ bhuwana ya phala niṅ bhūpatî martyaloka.
Rākantêkôpamantā: satata mulahakĕn dharma dharmeṣṭa riṅ rat;

rĕp, śīghra n sih Bhaṭārêśwara sira kahiḍĕp mitra wandhuṅku maṅke.

Yêkânuṅ polahantâtutura ri suta niṅ Brahmawaṅśâniwārya;

ndā tan tūtêṅ mahārākṣasa, matĕguha riṅ buddhi kāruṇyacitta.

Paṅgil tântĕnku, bhāgyanta katĕkan apupul mwaṅ watĕk dewasaṅgha,
sakwan selwāna ta ṅwaṅ titir umarĕk i jöṅ śrī mahā-Nīlakaṇṭha.

Nā liṅ saṅ rāka muṅgw iṅ tulis ira; kumĕtĕr tôṣṭa saṅ Rāwaṇöôjar:

‘Dhik hah, tucchâdhamêkaṅ Dhanapati, cumala ṅ rākṣasa krūra duṣṭa*;
duṣṭanya n tan katon, ṅūni n arĕp aṅĕtĕtêkiṅ* kaḍatwan ri Lĕṅkā;
āpan rājyaṅku saṅkêṅ ibu juga karaṇaṅku walat tan tahĕn twas.

Maṅke yâkon samitra ṅhulun ika* kalawan dewagandharwarāja!

Dūra ṅ pakṣīndra somyâtut adulura lawan nāgarājâtirodra.

Tĕkwan maṅgĕh musuh rakwa kaliliran ikaṅ dewa Wiṣṇw âtiduṣṭa.
Ndi ṅwaṅ yan mitra ṅ Artheśwara maliha kĕnohnya n mahādiwya riṅ rat?

Mohanyâmhĕk taya ṅ śāsana, karaṇa nika n siṅhit iṅ śatru murkha*.
Lwâmbĕk, nora ṅ kayogyan ruhunakĕna tĕkapkw amrĕpêṅ swargaloka;
yadyan sakweh nikaṅ dewa tumuluṅa kabeh, sesi niṅ swarga mĕtwa,
saṅtabya ṅwaṅ, Bhaṭārêśwara sira śaraṇanya ṅ musuh, tar kawĕdya.


--- Gambar page_112.png (halaman 112) ---
100 ARJUNAWIJ]AYAṅ

12 Nböjar saṅ rākṣasendrâṅuman-uman i siraṅ Lokapālatighora.
Ndah śīghra ṅ candrahāsênayatakĕn irikaṅ dūtakaṇṭha n katiṅhas;
mumbul taṅ rah, maṅuṅgul* śirah ika n umĕsat riṅ laṅit Rāhu*-tulya.
*Hā hā ho, dūta tĕmbe gumĕsĕṅana kaḍatwanmu, koṅ yakṣarāja.

13 Maṅkin sakrodha saṅ Rāwaṇa ri gati nikânāpathany aṅkas-aṅkas;
ṅkā têkaṅ bhūta sinwīn amaṅana ri tibanya n tĕkêṅ aṅga bhakṣyan.
Ndah sampun śīghra mantuk sira madana manukwa ṅ* Dhanendrādirāja.
*Yêka n syūhĕn. Kĕtôjar nira mucap irikaṅ bhṛtya sāmanta wīra.

14 Sakweh-kweh niṅ watĕk rākṣasa gumuruh awū, maṅrĕṅö wṛtta hetu,
an saṅ śrī rākṣasendrâṅlurugana ri siraṅ rāka, maṅdona maṅke.
Hetunya n gadgadâdan gaja turaga rathâpaṅlagâcāpabajra,
ghūrṇa ṅ goṅ bheri ginwal tabĕ-tabĕhan umuṅ mwaṅ suraknya ṅ balâhya.

15 Lumrâkweh riṅ pĕkĕn tan papaligaran ikaṅ yodha mohāṅgakāra,
mwaṅ têkaṅ wṛddhamantrī paḍa huwus apajĕg riṅ waṅuntur tumaṅgöṅ
Rap rap rĕp, śīghra mĕṇḍĕk makiḍupuh wijil śrī mahāyakṣanātha,
sampun muṅgw iṅ rathâbhra sphaṭikagaṇa, susun sapta tuṇḍanya malwa.

16 Nkā saṅ śrī rākṣasendrâdbhuta sira lumihat* de nikaṅ wīra rodra,
sākṣāt Kālâpupul Mṛtyu sakala n umurub tulya niṅ śastra daṅṣtra.
‘Endah koṅ Lokapālâhuripa tĕkap ike! Ndi n parantôṅsirĕnmwa?
Yadyan prāptêṅ mahāswarga sahana ya tutĕn, mon murêṅ Wiṣṇuloka.

17 Maṅkā wākcitta saṅ Rāwaṇa, wĕkasan* akon maṅkatêṅ wīrasaṅgha.
Tandwâṅhrik taṅ gaja syandana, wahu lumurug taṅ mahāyakṣa rodra;
konta mwaṅ bajra cakrênayatakĕn, akĕtĕr buddhi niṅ rat tumiṅhal;
len têkaṅ byomamārgâṅawaṅ-awaṅ asurak lwir gĕlap sewu lakṣa.

Episode 3: The combat between Rāwaṇa and Waiśrawaṇa

(Canto 5: Wasantatilaka)

1 Dhömrākṣa wīra makapaṅharĕp iṅ lumampah,
muṅgw iṅ rathāṅgamaṇi bhāswara kātarā ya;
morṇâsawit ya masĕkartaji ratna muñcar,
khaḍgāstra tikṣṇa ginĕgönya sudīpta malwa.


--- Gambar page_113.png (halaman 113) ---
TEXT 101

Sök taṅ balâbal-abalan dah anekawarṇa*,

wwil bhūta yakṣa, hana dānawa hañja-hañja,
mwaṅ taṅ kawandha juga mur rumuhun śirahnya,
mulyar matanya malĕlö* ri tutuk malâbaṅ.

Nkā n Bajramuṣṭi ri wurinya jayêṅ triloka,
Airāwaṇôpama gajah nika śuddhawarṇa,
dīpta ṅ gaḍiṅ catur asöṅ kadi Mṛtyurūpa,
lwir nāga rodra tulalaynya maṅuṇḍa konta.
Krūrâṅadĕg ta ya ri rĕṅga nikaṅ dwipāṅga,
cakrê tĕṅĕnya pinutĕr kadi sūryawimba;
akweh balanya maṅiriṅ paḍa rodra-rodra,
swarga ndi tan hilaṅa denya* yadin sakāmbah.

Mwaṅ saṅ Supārśwa lumurug ratharatnasaṅgha,
lwir siṅha rodra mulat iṅ gaja matta garwa;
śūlāstra yêka tinahĕn paramêṅ kaśaktin,

tan pantarâmijilakĕn śarabahni muntab.

Sātus balanya ṅ agajah paḍa śīghra-śīghra,
rwaṅ lakṣa saṅkhya nikaṅ akṣitigamya wega;
guntur paḍanya sumaput kadi bāyubajra,

dhwas taṅ* śilādri kaparah paḍa bhasmibhūta.

Śīghra ṅ Akampana hanêṅ turagâtidibya;

cĕt, byomamārga juga, cĕt, mahawan lĕmah ya;
sūkṣmâtiṣūksma, wĕkasan maśarīra wāhya,

lagy âtilar kuda, hanêṅ gaja Indra-tulya.

Wadwanya rākṣasa baṅun wara kinnarendra*,
len taṅ dĕliṅ-dĕliṅ awarṇa surâpsarâhya,
bhedanya daṅṣṭra nika mogha miṅis karĕsrĕs,
śocâwĕlū sumĕṅ* abaṅ kadi padmarakta.

Ghora* Prakopa lumurug kadi Kālarūpa,
lwir parwatāgni dumilah tĕkap iṅ subhūṣā*;
ṅak ṅak, sawitnya n uragādhipa diwya śakti,
daṅṣṭrômurub mabaruṅan lawan astra tīkṣṇa.

Hastīndra śuddha* magalak pakāwāhanâṅhrik,
sy âmogha tan sah i tĕṅĕnya n inuṇḍa-koṇḍa;
ghūrṇa ṅ gĕlap mawurahan makapaṅharĕpnya,
rwaṅ koṭi lakṣa bala wīra ri wuntat ahya*.


--- Gambar page_114.png (halaman 114) ---
102 ARJUNAWIJAYAṅ

(Canto 6: Suwadanā)

1 Ry aṅkat* saṅ Rāwaṇâtyadbhuta, laku panutub* niṅ rākṣasabala;
sampun pūrṇa pratiṣthêṅ ratha kuda mahulu* rwâhasti wadana,
sākṣāt hyaṅ Kālarudrâharĕp i hilaṅa niṅ trailokya lĕburĕn,
muntab taṅ bahni saṅkê* mata, latu-latu niṅ krodhâmurupuhi.

2* Wrĕnda-wrĕndêwu taṅ rākṣasapati mangiriṅ muṅgw iṅ wuri nira,
mukhya ṅ mantī Prahastâdhika huwus asikĕp gaṇḍewa pinĕniṅ,
krūra ṅ hasty âruhur rākṣasamukha, masalit daṅṣṭranya lumarap;
kumlab taṅ keturaktâṅalad-alad umurub kady âmaṅana rat.

3 Guntur mumbul, gunuṅ rug, wukir alas* aṅalih, lwīr umbak aṅasut
tiṅkah niṅ rākṣasâtyadbhuta bala sawatĕk Lĕṅkendra lumurug;
ndā tan warṇan; tĕkê jöṅ niṅ acala maṅaran Kailāsa ṅ asura,
lumrâkweh riṅ tĕgal rakwa maṅibĕki sĕsök prāptêṅ giriwana.

4 Kagyat-gyat durbala ṅ rākṣasa tĕpi nikaṅ Kailāsa malayu,
muṅsî jöṅ Lokapālāpura, paḍa kumĕtĕr de niṅ ripu tĕka;
towin ‘taṅ dūta sampun pĕjah ika ya tĕkap yakṣendra mabutĕṅ,
maṅkā liṅnyân kabeh rakwa humatur i sirâryârtheśwarasura*.

5 Ndan saṅ hyaṅ Lokapālâṅaṅĕn-aṅĕn i rusit niṅ lampah iniwö:
āpan sih hetu niṅ maṅkana, tuhu-tuhu niṅ wwaṅ sānak atuha;
maṅke n mundur* maweh pāpa ya, baṅun atuluṅ śwānânĕmu lara;
nirbhagna ṅ śabda yukty âparimita ri kĕdönya n mohakuhaka.

6 Siṅgih yan sattwa muṅgw iṅ wana, riṅ apa sukhanya n wehana dhana?
De niṅ wwad niṅ tṛṇa mwaṅ halalaṅ ika bhinukty ânuṣṭani manah.
Lāwan wre, dūra tuṣṭanya suṅana kanaka mwaṅ bhūṣaṇa maṇi*,
twas* kabwaṅ* de nikaṅ wṛkṣaphala sakahiḍĕp mūlyôttama tĕmĕn.

7 Milw êkiṅ* sūkarâmbĕk, riṅ apa harĕpa riṅ sarwâwaṅi-waṅi?
Nhiṅ durgandhâbwa paṅkâcĕmĕr ika kaharĕpnyâturwa kinuṣa.
Maṅkâmbĕk saṅ Daśasyâpraṅa juga kaharĕpnya n duṣa satata,
melik riṅ dharma, sot niṅ danujakula sakêbunya n paṅapuyi.

8 Nā hetu śrī Dhanendrâṅutus i sahana niṅ wīra n pamapaga:
Yogandhī Wiṣṇu maṅgĕh bala nira pinakāgrabhrĕtya suyaśa,
Padma mwaṅ śaṅkha Duśśāsana* Kaluṣasadā Durkāla Kubala
Cakrāsya Krodha Bajrâgada Paraśu Balâbālânala hana*.


--- Gambar page_115.png (halaman 115) ---
10

11

12

13

14

15

16

17

TEXT 103

Sampun śīghrâpupul riṅ lĕbuh ika, sumĕgut pwêkaṅ* balagaṇa;
saṅkhyâsaṅkhya ṅ watĕk rākṣasa, paḍa masikĕp sarwāstraniśita;
ghora ṅ yakṣâṅuhuh*, mwaṅ tabĕ-tabĕhan umuṅ goṅ bheri maṅawur;
tan dwâtaṅkĕp tikaṅ praṅ, Daśamukha ya huwus prāptêṅ pĕkĕn agöṅ.

Gut-gūtĕn taṅ watĕk wīragaṇa paḍa masö krūrâṅamah-amah,
kapwâtĕmpuh masuṅgut*, paḍa danuja, jĕmur* rodrâkrak aṅuhuh;
len taṅ dhīrâṅamuk riṅ gaja ratha, mamanah maṅduk ya manulup;
dudw êkaṅ yakṣa rodrâṅlayaṅ ika ya baṅun pakṣīndra mataruṅ.

Prodbhūta ṅ praṅ; baṅun syūha ṅ acala, kumĕdut pwêkaṅ* kṣititala,
de niṅ wīrâtirodrêṅ guṇa paḍa paramâsaṅkhyâparimita*;
yêkâwantah silih-rok, paḍa mamijilakĕn yakṣâsuragaṇa

mwaṅ taṅ sarwāstra saṅkêṅ* tutuk ika kumutug lwīr untab* iṅ apuy.

Hetunyâlwaṅ* mahābhīṣaṇa matumaṅ ikaṅ waṅkay kadi gunuṅ;

bar pĕt, dhwas taṅ lĕbu mlĕk, ḍĕḍĕt ika tĕkap iṅ rah lwir ryak anaput.
Maṅkin saṅ wīra rodrâmriha yaśa, maṅamuk riṅ parwataśawa;
biṅkas rwaṅ koṭi lakṣa ṅ* balagaṇa sawatĕk yakṣendra malayu.

Ndah śīghra ṅ Bajramuṣṭy âṅuliṅakĕn i gajahnya n rodra mapulih;
Dhūmrākṣâkampana mwaṅ Wikaṭa saha balômaṅsö* tan akaḍat;
mwaṅ sakweh niṅ mahāyakṣapati* parĕṅ amuk* maṅduk maṅucupi,
hetunya n durbala ṅ Waiśrawaṇabala larut syuh tan paṅawĕran*.

Lāwan saṅ Rāwaṇa krūra tumuluy asikĕp daṇḍāstra, tumĕḍun
saṅkêṅ siṅhāsanasyandana sira, mamupuh śatrw âyuta pĕjah;
mwaṅ taṅ Suptāghna wīrôttama parĕṅ umasö saṅkêṅ panaliṅa,
Waktrāsyâṅlah saha bhrĕtyagaṇabala pĕnuh sampun kapugutan.

Rug bĕntar taṅ watĕk Waiśrawaṇa* sinusunan diwyāstra n inirup
de saṅ wīra-Prahastânala Pawana Wirūpākṣa n pamanasi*.
Krodhêkaṅ Wiṣṇu śīghrâṅabĕnakĕn i gadanyânimbat aṅusi,
mwaṅ Yogandhī prakopâṅhala-hala rumĕmuk Lĕṅkādhipabala.

Dhīrâmbĕk niṅ watĕk Rāwaṇa mihat i pamuknya ṅ rwâdbhuta masö,
endah lwir Kāla kĕmbar, rinĕbut ika makin sahyâkrak amupuh;
Mārīcâsyandana syuh tĕkap* ika kasawat, mwaṅ taṅ kuda rĕñuh,
Mārīcâlĕs* matiṅgal ratha, dadi n umasö Dhūmrākṣa mamanah.

Tandwa n trus pyah nikaṅ Wiṣṇu, gumulak umucur* rahnyâdarawayan;
Yogandhī krodha, yêka n winuk* ika ya tĕkap Suptāghna ya pĕjah;
maṅkin ghūrṇa ṅ watĕk Waiśrawaṇa silih-idĕk glānâmrih alayu,

ginrĕk ginlis minohan, paḍa mati ri harĕp niṅ rājya matumaṅ.


--- Gambar page_116.png (halaman 116) ---
104 ARJUNAWIJAYAṅ

18 Ndah śīghra ṅ Rāwaṇâhyâdbhuta* wawaṅ amanek* baprôrdha ri yawa.
mwaṅ taṅ yakṣâkĕmit dwāra pinĕjahan* ira n sampun kapugutan;
mör ṅkāne* gopura, ndah dinĕdĕl ira rubuh, bhraṣṭa ṅ karubuhan;
makrak sakwehnya ghūrṇâsurak irika* tĕkêṅ antahpura humuṅ.

19 Tĕkwan taṅ bahni mumbul saka ri taṅan iraṅ* yakṣendra maṅasut;
yêkâṅdagdhe* pura, syuh gĕsĕṅ ika n umurub* prāptêṅ alun-alun;
lāwan têkaṅ watĕk rākṣasa paḍa gumuruh rodra n paṅidĕri
saṅkêṅ* purwôttarêṅ* dakṣiṇa paḍa tumahap len paścima tĕka.

(Canto 7: Śārdūlawikrīḍita)

1 Saṅ hyaṅ Waiśrawaṇêki rakwa caritan muṅgw iṅ dalĕm niṅ kuṭa;
aścarya n lumihat sirê tĕka nikaṅ dhairyâṅaran* Rāwaṇaṣ
ṅūni n rakwa sira n harĕp mijila, kewran* de nikaṅ Puṣpaka
prāptêṅ swarga n umilyakĕn sahana niṅ strīratna, maṅke n ḍatĕṅ*.

2 Yêkā* hetu nirâtirodra, sumaput taṅ krodha tan pantara,
ṅkānê pṛṣtha nikaṅ wimāna masikĕp laṅkap mahābhīṣaṇa,
mwaṅ sarwa sphaṭikôttamêki pakabhūṣârja* pradīptôjwala,
lwir saṅ hyaṅ Harimūrti rakwa mahawan pakṣīndra rotâṅlayaṅ.
3 Sök têkaṅ bala rākṣasâṅiriṅ i jöṅ śrī Lokapāla n mijil,
mwaṅ Citrāyudha Citracāpa surasenâgra pratiṣṭhên* ratha;
ndan rakryan mapatih Maṇīndra ri harĕp muṅgw iṅ gajah yômasö,
rwaṅ lakṣa ṅ bala* wīrayodha maṅamuk, kāṅgĕk watĕk rākṣasa*.

4 Lāwan taṅ warapāwakôjwala* murub rîṅ rājya sampun marĕn*,
de rakryan mapatih sirêka mamanah riṅ warṣa tirthôttama*;
mwaṅ têkaṅ midĕr iṅ purêka ya huwus bhraṣṭa ṅ mahārākṣasa,
de Citrāyudha Citracāpa mamanah saṅkêṅ wihat* durbala.

5 Nka n maṅsö bala Rāwaṇâdbhuta mahākrodha* n samâmuk marĕk,
malwaṅ sewu salakṣa*, māti kapisan de saṅ Maṇīndrâmanah.
Nāhan hetu nikaṅ* prawīra maṅaran Dhūmrākṣa śīghrâpulih;
ṅkā Citrāyudha Citracāpa kawĕnaṅ sampun dinaṇḍêṅ gadā*.

6 Mwaṅ rakryan mapatih Maṇīndra karuhun sampun pĕjah riṅ raṇa,
de saṅ Śāraṇa* rakwa têki* kalawan saṅ Tuṣta* māmatyani;
hetunya ṅ Dhanarājabhṛtya malayu jrih kumyus aṅlĕs larut,
lwaṅnyâtiṇḍih aneka lakṣa niyuta ṅ gandharwa widyādhara.


--- Gambar page_117.png (halaman 117) ---
7

TEXT 105

Nhiṅ saṅ hyaṅ Dhanarāja kāri ri tĕlas niṅ wīra mātîṅ raṇa,
munggw iṅ rĕṅga nikaṅ wimāna n umasö lwir Mṛtyu sākṣāt murub.
Mundur taṅ bala rākṣasa, pramukha saṅ wīra Prahastômurud;

tan saṅkêṅ wĕdi rakwa wijña tumahâmbĕk saṅ Daśāsyêṅ kaka.

(Canto 8: Sragdharā)

l

Grit, kumwa ṅ syandanâtyadbhuta ratha nika saṅ Rāwaṇânindyagāmi,
cuṇḍuk saṅ hyaṅ Dhanendrâmanah amahi śara prodbhutâṅĕṭṭahāsa.
Rudrāstra ṅ bāṇa bāṇôttama linĕpasakĕn mwaṅ wukir bahni muntab,
syuh bhraṣṭa ṅ bāṇa sakwehnya tĕka ya pinusus de niraṅ yakṣarāja.

Lāwan pakṣīndra pāśoraga* pinanahakĕn cūrṇita mwaṅ gajendra;

len têkaṅ bhūtayakṣâsuraśara ṅ inidĕk bhasmi de saṅ Daśāsya.

Nhiṅ têkaṅ daṇḍa tapwan pinagutakĕn irêṅ śatru śūrâtirodra,

saṅkê hyaṅ Rudra ṅūni n phala nika kahiḍĕp mitra wandhw âdhikêṅ rat.
Hetu śrī Lokapālâdbhuta wawaṅ atilar syandanâsiṅhanāda.

‘Oyuh koṅ* rākṣasâdhah, gada tarima, tutĕnmu n tĕkêṅ rorawāṅga.
Liṅ saṅ hyaṅ Lokapālânawat i mukha nikaṅ Rāwaṇa n wîra maṅgĕh,
pok pok, timbul baṅun parwata wĕsi pinupuh riṅ mahādaṇḍa raṅrĕ.

Krodhâmbĕk saṅ Daśāsyâmalĕs ika manawat riṅ gadâdaṇḍa-daṇḍan,
kapwâtĕmbuṅ, widagdhêṅ* takis ika matakis wīra mohāṅgakāra;
prodbhūtârok* silih-kol, kadi gĕlap ataruṅ ghūrṇita ṅ śabda mahya;
ruk têkaṅ wṛkṣa len gopura kahawa rubuh* syuh tĕkêṅ rājyaweśma.

Sök raṅkaṅ mās kabuñcaṅ parawaśa n umĕsat ratnasaṅghanya muñcar;
sol têkaṅ wṛkṣa, puṣpâluru* kadi pinusus, pārijātanya sĕmpal;

mwaṅ têkaṅ strî dalĕm kapyuhan ika, manaṅis wus-wusĕn glāna rūkṣa,
kabwaṅ kombul tĕkap saṅ rwa marukĕt apupuh prāpta ri jro kaḍatwan.

Dhīrâmrih cidra, pantĕs midĕr akuliliṅan riṅ purânep* silih-sep;

endah lwir nāga rodrâpĕluk ika sama tan sor sirêṅ śaktimanta;

towin sarwāstra ghorâliwĕr ika n umijil saṅka riṅ deha rodra,

mwaṅ têkaṅ bahni saṅkê kiwa nira n umurub bāyusaṅhāra muntab*.

Durgrāhya ṅ sañjatâneka sahana ya pupug* dhwas hilaṅ bhagnawīrya,

de saṅ Hartheśwara* mwaṅ saṅ Daśamukha kawaluy kabwaṅ iṅ
dūradeśa*;

ṅhiṅ têkaṅ bhūmi kampācala makasulayah siṅ katub bhasmibhūta,

burwan mwaṅ siṅha mawrĕg, jalanidhi kakĕbur, mīṇa lĕmbora cūrṇa.


--- Gambar page_118.png (halaman 118) ---
106 ARJUNAWīJâA¥Yṅ

8 Maṅka lwir niṅ* jagat kolahala kabarubuh de niraṅ rwâtirodra.
Nkâniīcâṅucca papraṅ nira marukĕt arok, mör* tikaṅ* swarga kāmbah;
syuh bhraṣṭa ṅ dewa* kagyat salakibi kumĕtĕr muṅsir iṅ Rudraloka,
mwaṅ têkaṅ strī sakendran paḍa maṅili marêṅ śunyaweśmâtidurga.

9 Ndan* saṅ hyaṅ Śakra mojar sira mihat* i siraṅ* Rāwaṇa mwaṅ
Dhanendra:
*Ndā tan göṅ krodha ri ṅke! Tumuruna, palakun mapraṅêṅ* martyaloka!
Xpan byaktêkanaṅ swarga kahawa, pira taṅ karya len dewatānya.
Nā hetu śrī Dhanendrâṅalih ika n umarêṅ parwata mwaṅ Daśāsya.

10 Guntur syuh taṅ mahāparwata kapalu*, rĕmuk śela kṛṣṇanya bĕntar;
muntab taṅ bahni saṅkê watu* makapĕlĕṭok, dhwas mara ṅ* wṛkṣa
dagdha.
Mengguṅ* saṅ hyaṅ Mahāmeru, kawadal i tĕkap saṅ mahāśakti riṅ
praṅ*ṣ
kagyat taṅ satwa muṅgw iṅ alas* ika, karuhun saṅ tapâkrak katunwan.

11 Ndan sakweh saṅ mahāpaṇḍita sahana sirêṅ* pājaran dewatādi,
kapwâkon* mintar aṅlena samara, matakut syūha niṅ parwatāṅga.
Cob cob, śīghra n tĕkêṅ sāgara sira marukĕt; durbala ṅ matsya cūrṇa,
joṅ pelaṅ tan dwa biṅkas karĕm ika, gumuruh baṇyaganyâtighūrṇa*;

12 len têkaṅ lomba-lomba* n pĕsut ika ya pĕjah mwaṅ mubul bākapĕnya,
de niṅ sarwāstra tan pantara kadi kinĕla wway nikaṅ* sindhu tīkṣṇa.
Rĕp, śīghra n prāpta saṅ hyaṅ Baruṇa sira makon mālihê* saṅ silih-kol.
Bĕk ghor, sampun tĕkêṅ bhūtala*, paḍa tumĕḍun; ghūrṇita ṅ nāga kagyat;

13 liṇḍū taṅ bhūmi katrag, kadi ta ya* bubula ṅ saptapātāla koṇḍa.
Maṅhrik saṅ hyaṅ Pṛthiwy âkuśa sira* manaṅis n ton ikaṅ sthāna bĕntar*.
Nkā n maṅsul saṅ rwa, boṅ lĕs, sira muwah umarêṅ rājya ṅūni n

pataṅkĕp,
paṅguh sakweh watĕk rākṣasabala kawĕṅan ton sirâtyadbhutêṅ rat.

(Canto 9: Madhulenda)

1 Sĕḍĕṅ nira silih-pupuh silih-arug* pragalbha masuwe sirâpraṅ arukĕt,
nda tan hana kacidra rakwa, paḍa śakti lāghawa mahāprabhāwa riṅ ayun,
rika prabhu Daśāsya śīghra n umĕsat marêṅ gagaṇa mukṣa tan

patuduhan,
pĕtĕṅ ḍĕḍĕt ikaṅ swarājya sumaput tĕkap nira lawan prahāra kumusuh.


--- Gambar page_119.png (halaman 119) ---
TEXT 107

2 Gĕyuh manah i saṅ Dhanendra wulaṅun, hilaṅ tutur irêṅ caturdik
umungöṅ*;
tĕkapnya riṅ apêki rakwa mihatêṅ* musuh nira, mahātidūra ṅ usirĕn;
dhwaninya juga ghūrṇitêki* karĕṅö hanêṅ* ruhur irâtighora gumuruh,
baṅun gĕlap anon mahākujana duṣṭa pāpa sĕḍĕṅ iṅ hudan
makĕcĕhan.

3 Nda tan dwa tĕka saṅ Daśāsya sumawat sakêṅ wiyat i saṅ
kakâṅhala-hala;
gĕlāna sira saṅ kakâlara sirêki tan wruh i ḍatĕṅ saṅ antĕn amupuh.
Ya hetu nira yan kajuṅkĕl irikaṅ mahītala, muwah dinaṛḍa tinitir
tĕkap nira Daśāsya, sampay aṅulĕṅ gĕluṅ nira sahôjar asru sumĕgut*:

(Canto 10: Wasantatilaka)

1 ‘Dhik hah ta koṅ asu Dhaneśwara dewa pāpaj
bhoh, bhukti yêku tĕmah iṅ paraninda riṅ rat,
göṅ bhakti riṅ sura, sadâlpa rikêṅ suyakṣa,
kĕdw âharĕp malap ikaṅ kaḍaton ri* Lĕṅkā.

2 Hah dhik*, wĕkasmu tikihĕn* makabuddhi dharma,
darpâcihā-ciha mamitra bhaṭāra Rudra.
Toh wĕtwakĕn guṇamu, yan hana sih bhaṭāra,
maṅgĕh ṅhulun lumĕburâmriha sāmbĕkamwa.

3 Nböjar Daśāsya, dumĕdĕl hulu saṅ kakâṅras,
keṅĕl kawantus ibĕkan rudhira ṅ mukhâbaṅ*.
Ndā* tan hanêki matuluṅ*, para dewasaṅgha
ḍyam, nora wanya ri siraṅ Daśawaktrarāja.

4 Nghiṅ saṅ Prahasta matuluṅ*, dṛḍha* supraṇamya:
‘Dū saṅ Daśāsya parameśwara, haywa maṅka!
Bhaktinta riṅ bapa mahardhika tolihĕnta,
yar matya Waiśrawaṇa niṣphala bhagna donya.

5 Towin kaparjaya sirêki huwus ywa* maṅke,
dṛṣṭtôpama n kita manĕmbuṅ aweha tīrtha.
Nā liṅ Prahasta, mamĕkul suku saṅ Daṣāsya,
mopakṣamâṅalap i daṇḍa nirâtimarma*.


--- Gambar page_120.png (halaman 120) ---
108 ARJUNAWIJAYA

6 Nkā Padma Śaṅkha tumuluy paḍa śīghra-śīghra,
yêkâmalaywakĕn i saṅ Dhanarājadewa;
sampun tĕkê* taman i Nandanakānanâglis,
tan dwêki rakwa tinuluṅ nira saṅ* Surendra.

7 Saṅsipta têki gati saṅ prabhu yakṣanātha,
ndā tar panut sira ri saṅ kaka mur pinuṇḍut;
ṅhiṅ taṅ wimāna tinawan nira bhakty anuṅkul,
mwaṅ wastu* mūlya pakalakṣaṇa niṅ jayêṅ praṅ.

Episode 4: The curse of Nand:

8 Yêka n mahss sira ri deśa nikaṅ wanādri;
Kailāsaparwata tĕlas jinajah tĕpinya,
muṅgah muwah sira harĕp musirêkiṅ agra,
Nandīśwarâkhya* mamikalpa mapintu* saṅ hyaṅ

9 ‘Ai saṅ Daśāsya, wali*, haywa wawaṅ manahta
mahyun tumumpaka ri śṛṅga nikaṅ wanādri;
sugyan, bapaṅku, kita tan wruha yan* bhaṭāra
kriḍâkulay sira lawan hyaṅ Umâdidewī.

10 Tĕkwan katattwan ikanaṅ giri* rakwa ṅūni,
Indrâdidewa sira tan kawĕnaṅ maṅagra.
Ndah* kantĕnanya, Daśawaktra, kita n pamiṅsor,
byaktâṅ upadrawa kitêrika* yan prasaṅga.

11 Liṅ saṅ mapintu*; tumurun Daśawaktra śīghra
saṅkêṅ wimāna, tĕhĕr aṅguyu-guyw asampai,
yan ton gatinya mahulu wray arūpa satwa.
Yêka n śumāpa* magĕlĕṅ ya ri saṅ Daśāsya:

12 ‘Ai saṅ Daśāsya, paracodya* kitê* gatiṅku.

Bhoh, wray jĕmah rumusaka ṅ nagaramw* i Lĕṅkā,
mwaṅ wandhuwargamu kabehnya mahĕntya denya.
Nā liṅnya, hetu ni wuyuṅ* Daśawaktrarāja.

13 Krūrâṅgĕtĕm sira rumoh wit ikaṅ Girīndra,
sampun kasaṅga, rĕmukĕn sahananya bhasman.
Kagyat bhaṭāra wahu rakwa huwus saharṣa,
mwaṅ Pārwatī turun adan tapih, aṅlih ambĕk.


--- Gambar page_121.png (halaman 121) ---
14

15

16

17

18

19

20

21

22

TEXT

Glāna ṅ tapodhara hanêṅ giripārśwa mawrĕg,
mwaṅ singha barwaṅ alayū sahananya meṅas.
Yatna n bhaṭāra wihikan ri gatinya maṅka,
aṅguṣṭa pāda nira* wāma ṅ umīḍanâgra.

Aṇḍĕknya*, tandwa kapipit* bhuja saṅ Daśāsya,
gĕk gĕr, nda tan kĕna miṅĕr pwa tĕkap bhaṭāra.
Maṅkin sudhīra maṅunus ri taṅanya, malwat;
krodhâṅdhik akrak ikanaṅ Daśawaktrarāja.

Humwaṅ kabeh aliliṅĕn sahanêṅ triloka,
dewâdi kaplĕṅĕn* awū tĕka riṅ Śiwāṇḍa,
wet niṅ prakopa gumuruh kadi sindhu ghora,
sākṣāt gĕlap śata sahasra parĕṅ tumampuh.

Saṅ hyaṅ Jagatguru miṅis sira harṣacitta,

ṣêka n wineh* nira wĕnaṅ munusê* taṅanya;
hyun-hyun sirê wuwus ika n* wararāwaṇêṅ rat,
hetunya Rāwaṇa ṅaranya tĕkap bhaṭāra.

Nkā saṅ Daśāsya n umilag saka riṅ Girīndra,
sampun maṅañjali ya mamwit i jöṅ bhaṭāra;
mwaṅ wāhananya muyĕṅ iṅ bhuwanâtiśīghra,
len taṅ prawīrabala rākṣasasaṅgha mahya.

Bhraṣṭa ṅ kaḍatwan ika siṅ kaparah ya cūrṇa,
gĕmpuṅ kabeh sahana niṅ ratu len balanya,
mwaṅ maṇḍalêki kuṭi dharma tĕlas rinampas,
de saṅ Daśāsya kumusuh wĕgig iṅ triloka.
Śīghra n tĕkêṅ Himawanadri Daśāsyarāja,
ramyânuramya mihat iṅ patapan suramya.
Ramya ṅ kapuṇḍuṅ ika ḍuryan ikêṅ juraṅnya,
maṅguṣṭa* laṅsĕb ika poh panasâgĕṅ abyut*;

sök taṅ pisaṅ, wwah ika wṛddha* sĕḍĕṅ* supīta;
mowî gaganya suḍa honya talĕs nikâkweh.
Yêkâmaṅun sukha nikaṅ bala rākṣasāmet,

dudw aṅjaluk cacah i saṅ tapa len gaṅanya.

Līlâlĕṅĕṅ manah ikaṅ Daśawaktrarāja,

yan ton laṅönya saha tīrtha mijil sakêṅ roṅ*;
towin kabeh paḍa sumaṅgraha saṅ maharṣi,
mawwat sĕḍah pucaṅ ike saha paṅhĕlö wwai.

109


--- Gambar page_122.png (halaman 122) ---
110

ARJUNAwWīJâYâ

Episode 5: T'he curse of Wedawaîî

(Canto 11: Jagaddhita)

1

Tan ṅeh* yan huniṅan gatinya; t ucapa ṅ patapan i tĕpi niṅ gunuṅ kidul
groṅ durgâhrit ike tĕpinya midĕri ṅ gĕgĕr inĕmukan iṅ lamad-lamad.
Dewī Wedawatī* ṅaran rasiki* saṅ tapi, suraṛṣiratnakanyakā;

nāhan hetu nikaṅ tapowana baṅun Smarabhawana, sirânulad Ratih.

Maṅkin lĕṅlĕṅ i rum nira n winulatan mijil, i huwus ira n paṅarcaṇa,
saṅkêṅ* meru pahoman adbhuta, pucaknya maṇimaya suteja bhāswara;
bwat siṅhāsana raṅkaṅ arja ri harĕpnya maṅuṅaṅ i kalaṅwan iṅ pasir,
jaṅgâmrik ri tĕtönya rakwa pinakoṅgwan ira lĕṅĕṅ anīsakĕn huyaṅ.
Sakweh niṅ kalaṅön paḍâsĕmu kĕtĕr, hali-halin i sirâmaṅun tapa;

dūra n taṅ waṅi niṅ sĕkar mucapa yan hana lumĕbura śakti niṅ tapa;
gĕntĕrnyâwurahan* jugêka* ri sĕḍĕṅ nira kagamĕlanâmuluṅ sĕkar;
airtambaṅ tumibĕṅ* juraṅ ya makĕcap-kĕcap ika riṅ apa n pataṅgĕha*.

ṣ w e

Yêkā hetu niṅ asmu kepwan anaṅis bhramara lĕṅĕṅ i paṅjrah iṅ sĕkar;
lagy âluh titis iṅ tuṣāra ri pucak niṅ alalaṅ ika muṅgu riṅ gĕgĕr.
Byātītan, ri ḍatĕṅ Daśāsya, kadi tuhwa panapa nika* mogha tan luput,
sampun prāpta sirêṅ natar, katĕmu saṅ tapi sira tumurun sumambhrama*:

(Canto 12: Upajāti)

1

Dū* saṅ mahārākṣasa, bhāgya saṅ prabhu,
marâwilāsêṅ* patapan mamî wukir.
Lwâmbĕk, tuhan, nora phala ṅ kapaṅguha,
wibhukti, tapwan hana ramya ṅ uñsirĕn.

Maṅke balik* lwir Paramālayêṅ laṅit,
tĕkapta sākṣāt Parameśwarâlĕṅĕṅ*,
mwaṅ wīrayakṣâdhika dewa-tulya ya,
ya tâmaṅun tuṣṭa nikiṅ tapodhara.

Liṅ saṅ sutāpī* sira gorawêṅ tamuy.
Wimūrcita ṅ Rāwaṇa kāṇḍĕhan lulut,
de saṅ tapī lwīr adhikāra riṅ hajöṅ,
subhāga* de wākya nira n manohara.


--- Gambar page_123.png (halaman 123) ---
10

11

î12

TEXT

‘Ai saṅ bibiṅku, dyah inaṅku saṅ tapī,
warah ṅhulun hetu ni rumta walkalīl
Rpan mahācintya surūpa kottama,
sarehta himpĕr hyaṅ i raśmi niṅ sĕkar.
Sakweh nikaṅ sarwa laṅö hanê kita:
aśoka sinwamnya n umiśra* riṅ tĕṅah,
nyū danta sampun rĕsĕp* iṅ payodhara,
gaḍuṅ lumuṅ lwir luṅayanta yan cala,

tuñjuṅ birū tan sah ikêṅ matâluru,
madhubratâkweh kamagê wĕtista mar;
polah nikaṅ sarwa sarîki* kāṅinan,
baṅun wiwal têki mĕne n kinolakĕn;

saṅ hyaṅ Wulan lwir kadinan sirêṅ wĕṅi,
tĕkap ni rumtâbuhayêṅ pajaṅ śaśi*.
tāṅeh hajöṅtêki yadin kawarṇana,

sĕkar pirêkaṅ jinahêki tan cukup.

*Ai saṅ Daśāsyêki, wuwus niraṅ tapī,
‘rĕṅön pwa tā kāraṇa niṅ tapodhara.
Wwantĕn surarṣy âmitadharma kottama,
Kuśadhwajêkā panĕlah nirêṅ sarat.

Śāstrajña, putrarṣi Wṛhaspatînucap,
bapaṅku tan len sira mānak i ṅhulunṣ
tut niṅ ṅaran Wedawatî*, sira n tinut
sĕḍĕṅ nirâweda sadā, mijil ṅhulun.
Yêkâtuhâgöṅ tuwuh i ṅhulun rara,
aneka têkaṅ maharĕp sumomaha:
gandharwa widyādhara daitya rākṣasa
surâdi, sampun tinulak nirâtĕlĕb.

Nhiṅ saṅ mahā-Keśawa mantwa tan wuruṅ,

prayojana mwaṅ bibi ni ṅhulun rĕsĕp.

Ndah bhagna, moghêki pĕjah nira n kalih,

tĕkap nikaṅ rākṣasa Śambhu* göṅ galak.

Doṣê* ṅhulun hetu nira n wineh pati,
titir pinintê sira tan paweh kĕdö;
mārgaṅku muṅsir tapa bhakty akawwitan,

makārtha* saṅ hyaṅ Hari lakya riṅ hĕĕm.

111


--- Gambar page_124.png (halaman 124) ---
112 ARJUNAWIJAYâ

(Canto 13: Pṛthwītala)

1 Nahan liṅ ira mārdawêki*; sumahur ta saṅ Rāwaṇa:
*Ibuṅku, kita haywa maṅkana; niniṅku, mūḍhâdhama*
pitowi ri kĕdönta rakwa pakasādhya saṅ hyaṅ Hari
ikaṅ rumabhasê tuwuhta makamuṣṭya niṅ walkalī,

2 apan rasika dewa hīna putus iṅ mahāduryaśa;
taṅanku sasikîki* tar makapaḍanya sikwākĕna.
Kalīṅan ika, nora lena saka ri ṅhulun dyah siwin,
anindyaguṇa śakti wīra sĕḍĕṅ antuk antātapa.

3 Prasiddha karĕs* iṅ triloka, putus iṅ mahāśaktimān,
Dhaneśwara huwus pacuṇḍaṅ ika deṅku ṅūnîṅ raṇa,
wimāna pakawāhananya katawan tĕkap ni ṅhulun,
tĕlas sahana niṅ balâsura lawan surâkweh pĕjah.

4 Lariṅku n umarêṅ wukir subhaga nāma Kailāsa ya,
hanêka ya mawaktra wānara manaṅguhî don mami:
— ‘bhaṭāra Suranātha towi juga tan wĕnaṅ yômara,
awas manĕmu pāpaduhka* yan atiprasaṅgêrika. —

5 Ya hetu ni manahku gadgada wawaṅ kĕdö göṅ galak,
rumoh wwit ikanaṅ Girīndra ya rugĕn tĕkapku n kabeh;
amogha ta bhaṭāra muṅgu* ri pucaknya mohut* sira,
lawan Girisutêki kāwit i sĕḍĕṅ irâpet laṅö.

6 Nimitta nikanaṅ gunun paḍa marĕk* tĕkap ni ṅhulun,
muwah sahana niṅ watĕk hyaṅ ika tan wĕnaṅ yômulat;
pitowi kĕta ya n bhaṭāra Hari dewa nīcâdhama,
ndi yan wĕnaṅa donya rakwa mapagê pamukw iṅ raṇa?

7 Subhikṣa* ṅ amarālayâlaya* nikaṅ mahā-Keśawa,
ya tênusi nikaṅ matîṅ raṇa, pinet nikaṅ wwaṅ kabeh;
paran haRp ika n tumaṇḍiṅa ta yêṅ Sulĕṅkāpura*?
Kunaṅ-kunaṅ ike paḍanya sĕḍĕṅ iṅ wulan bhāswara.

8 Mĕnêki* ya dĕlön tĕkapta kalawan ṅhulun riṅ purī,
pratiṅkah ika tan kawastwan, atiramya tan popama.
Nahan liṅ ira rakwa, cumbu humaras gĕluṅ saṅ tapī;
siraṅ tapi-tapîki rakwa magĕlĕṅ mucap* duhkhita:


--- Gambar page_125.png (halaman 125) ---
9

10

11

TEXT

‘Aḍâsura* Daśāsya, koṅ asu lĕwĕs mahādurjana!

Ri demu humaras gĕluṅku, kamu tan wruh iṅ lokika;
dudu* prawacananya duṣṭa maharĕp masewya ṅhulun,
sadenya n aṅucap nda tan hana wĕnaṅ rĕṅön saṅ wiku;

pitowi satatâlpabuddhi ri bhaṭāra saṅ hyaṅ Hari,
mataṅnyan aku mārgamu n pĕjaha de nirêṅ praṅ hĕlĕm)
Nahan liṅ ira yar śumāpa, tumudiṅ ri saṅ Rāwaṇa,
nĕhĕr sira marêṅ pahoman i dalĕm pradīptâṅ apuy.

Nda śīghra tumĕḍun ri kuṇḍa, ri huwus nirâṅañjali
Daśāsya tumuluy manut, sira huwus matunw îṅ* apuy.
Byatīta, ri pĕjah nirêki, Daśawaktra mur keraṅan,

maṅö kahĕnĕṅan kapūhan i kadibya saṅ walkalī.

Episode 6: Māruta’s sacrifice

(Canto 14: Kalĕṅĕṅan)

1

Awiwakṣitêki laku saṅ Daśamukha mahas iṅ tapowana,
tĕka riṅ gunuṅ makaṅaran ry Uśinara* paramādi riṅ laṅö;
nṛpa Mārutâdhipati saṅ siniwi sakala dewa niṅ pura*,
subhagêki yajña winaṅun nira saha ṛṣi dewatakrama.

Kṣaṇa saṅ Daśāsya n umasuk sira ri dalĕm ikaṅ pamurṣitan,
murĕṅaṅ kabeh sahana saṅ maṅariwuwu ri yajña saṅ prabhu;
umilag kabeh, hana salah dadi, kadi dadi niṅ mamañcana,
masalin swarūpa paḍa rakwa gumirisin i saṅ mahâsura.

Suranātha rakwa matĕmah mrak atiśaya surūpa* kottama,
Yama wāyaśêka, Baruṇâṅdadi sira warahaṅsa maṅlayaṅ,
kṛkalāsa* rakwa tĕmahan Dhanapati maṅurambat iṅ kayu,
karuhun sira wruh i lĕkas Daśamukha makabuddhi duryaśa.

Irika n* panaṅtaṅ ika saṅ Daśamukha ri narendra mapraṅa;
prabhu Mārutêki sira tan wĕdi, mawuwus i saṅ Daśānana:
*Syapa koṅ prawīra maharĕp maṅalaṅana ri yajña ni ṅhulun?
Atiduṣṭa pāpa riṅ apa n wĕnaṅa huripa deṅku riṅ raṇaṭ

‘Aku yā Daśāsya, paṅucap Daśamukha ri siraṅ nareśwara,
‘aku śakti wāni juga, saṅ humalahakĕn* i saṅ Dhaneśwara.
Na wuwus Daśāsya; nṛpa Māruta sira maṅunus śarottama,
maharĕp sirâmanaha saṅ Daśamukha pinakeṣṭi niṅ manah.

113


--- Gambar page_126.png (halaman 126) ---
114 ARJUNAWIJ]AYâ
(Canto 15: Bhramarawilasita)

1 Tatkāla śrī narapati maṅayat
gaṇḍewa hrū nira sĕḍĕṅ umurub,
Sambartêkī guru nira mawuwus,
kapwôhut paṅlawana narapati:

2 ‘Dūra n rakwê kita wĕnaṅa* lawau
tandaṅ niṅ Rāwaṇa ripu subala;
dewa ndîkaṅ wĕnaṅ* umĕjahana,
astam taṅ rākṣasa ṅ asura kabeh.

3 Saṅsiptan, haywa narapati wawaṅ
krodhêkaṅ Rāwaṇa papagakĕna.
Tiṅkah niṅ dikṣitagati tuturĕn,
tan dadya ṅ wwaṅ kadi kita malaga.

4 Towin taṅ yajña Paśupatidhana,
heman yan tan tulusakĕna ṅ ulah;
nirdon têkaṅ widhiwidhana hana,

mwaṅ keñjĕm saṅ suraṛṣi* wiphala.

5 Nāhan liṅ saṅ muniwara mapihĕr.
Yatnêki* saṅ winuwusan ahiḍĕp;
cāpa hrū kādbhuta sinalahakĕn,
taila mwaṅ taṅ dadhi huti ginĕgö.

6 Garwâhya ṅ rākṣasa paḍa masurak,
ton tiṅkah saṅ prabhu kahiḍĕp alah;
tuṣṭâmbĕk saṅ Daśamukha mamĕnaṅ,
mwaṅ sakweh niṅ balagaṇa magiraṅ.

Episode 7: T'he curse of Anaraṇya

(Canto 16: Kalĕṅĕṅan)

1 Tan iwön satiṅkah ira saṅ prabhu taya* masikĕp śarottama.
Daśawaktrarāja caritan, laku nira n umarêṅ purāntara;
riṅ Ayodhyanāgara matêki dunuṅan ira len* balâdhika,
Anaraṇya* rakwa panĕlah saṅ ahulun irikâtidigjaya.


--- Gambar page_127.png (halaman 127) ---
2

TEXT 115

Atigadgadêki* rumĕṅö sira ri ḍatĕṅ i saṅ mahâsura,

saha wīrayodha n umijil sira ri lĕbuh ikaṅ swanāgara;
kalawan watĕk ratu huwus tumihaṅ* ika rumakṣa saṅ prabhu,
bala kḍṭi-koṭi gaja len turaga ratha sĕsök tĕkêṅ pĕkĕn.

(Canto 17: Sragdharā)

1

Ry aṅkat śrī Bāṇaputrâmapagakĕn i siraṅ Rāwaṇânindya riṅ praṅ,
sākṣāt sūrya pradīptêṅ awaṅ-awaṅ anurun riṅ rathâratnasaṅgha,
muntab taṅ bhūṣaṇâbhrâsĕmu kilat aliwĕr* kātarânekawarṇa,
gaṇḍewâdbhūta himpĕr kuwu-kuwuṅ* i huwus niṅ jawĕh bhāswarêṅ rat.

Sakweh-kweh niṅ* watĕk pārthiwa paḍa maṅiriṅ, lwir ghanâbaṅ
pradīpta,

sampun prāptêṅ tĕgal gogṛha ri tĕpi nikaṅ rājya* malwâtiśobha,

kapwâtiṅkah sirêṅ sakṣaṇa, tĕlas* agĕlar pakṣirājâtidurga:

Kamboja dwî* kiwâkral, Daśapati ri tĕṅĕn, Wallabhêṅ aṅga dibya:

mūrdhêki* ṅ Welarājê patuk* ika ya huwus Bhīmakendrâdirāja,
wuntat śry īyodhyanāthâkukuh ika kalawan wīra sāmantarāja.
Tan dwa prāptêkanaṅ* Rāwaṇa saka ri ruhur mwaṅ wimānâtiwega,
ghora ṅ yakṣâsurak lwir gĕlap aruh-aruhan, durbala ṅ śatru kagyat.

Yatnêkaṅ wīra rotâṅlaga bala sawatĕk Bāñaputrâtiśūra

dukduk mwaṅ konta yêka n pinapagakĕn ikêṅ* rākṣasâmuk-muk iṅ praṅ*;
kapwâwantah silih-rok, gaja kuda masahut, sārathinya n tibâṅlah,
kārun taṅ syandana syuh, ratu nika pinupuh de nikaṅ yakṣa rodra.

Yêkâṅsö saṅ watĕk bhūpati paḍa lumurug ghūrṇitêṅ sāmajâśwa;
ndah śīghra ṅ bajra cakrênayatakĕn irikaṅ śatru makweh tumĕmpuh;
len têkaṅ byomamārgâṅlayaṅ ika ya tiba, lwir hudan waṅkay adrĕs;
kāṅgĕk saṅ wīra-Dhūmrākṣa tĕkap i pamanah Wallabhendrâdirāja.

Lāwan Kambojarājâmapagakĕn i pamuk Bajramuṣṭy âtighora;
Sobhendrâkampana, mwaṅ Gaḍipati lumage saṅ Wirūpakṣayodha;
Mārīcâcaṅcaṅan* mwaṅ Daśapati, karuhun Welarājâdinātha,

ndā tandwâṅduk silih-duk sira mamapagakĕn saṅ Prahastâtidhīra.
Maṅkin taṅ wīra maṅsö, surak ika gumuruh mwaṅ mṛdaṅgâtighūrṇa,
hetunya ṅ lwaṅ* baṅun parwata śawa, rudhirâdrĕs baṅun sāgarâlwa.
Nkā n tandaṅ saṅ Prakopâsurabala bala* saṅ Rāwaṇa krūrarūpa,
muṇḍoṇḍêṅ* tomarâhyâṅuliṅakĕn i gajahnya n sĕḍĕṅ matta rodra.


--- Gambar page_128.png (halaman 128) ---
116 ARJUNAWIJAYA

8 Mātus taṅ wīra sampun kapĕñĕt inidĕkan len sinimbatnya bhagna;
akweh saṅ pārthiwâṅlah pĕjah inutitakĕn denya riṅ nāsikâgra.
Nkā têkaṅ* Bhīmakendrâlara wahu kadĕmak riṅ rathâṅdoh lumumpat,
śighrâṅsö saṅ narendrâmanah i gulu nikaṅ rākṣasêṅ astra diwya.

9 Mumbul taṅ rah, mĕsat mastaka nika, matĕmah sewu mūrdhâtirodra,
krūrâñaṇḍak musuh, durbala sahana nikaṅ rāja sāmantanātha.
Astam taṅ Bhīmakendrâdbhuta mati sinahut de nikaṅ yakṣamūrdha,
dudw aṅ maty âtunah de ni lawayan ika yâṅduk sakêṅ sāmajendra.

(Canto 18: Śārdūlawikrīḍita)

1 Saṅ śrī bhūpati Bāṇaputra lumihat syuh niṅ watĕk pārthiwa,
dhwas taṅ byūha khagendra tan hana malaṅ kānan kirinya* n hilaṅ,
Indrāstrāyudha, bāṇa tuṅgal* atĕmah rwaṅ koṭi lakṣêṅ raṇa,
yêka n śīghra pamuk*narendra n umasö warṣôpamanya n katon.

2 Cĕb cĕb cĕb, maṅĕne mahâsuraśirah, maṅkin matamhĕh ta ya,
ghorêka n paṅĕmah warāstra n umalâbang wlaṅ liḍahnyâdawa.
Sar sök riṅ gagaṇâsinaṅ makalaṅan lwir Mṛtyu sākṣāt murub,
śabdanyâtri baṅun gĕlap mawurahan* molih gunuṅ pāpa ya*.

3 Krodhâmbĕk prabhu Bāṇaputra ri larut niṅ bāṇa tan pamyati,
rĕp, śīghra ṅ giri pawakôjwala mijil saṅkê* dĕlĕs niṅ laras;
tandwâṅdagdha rikaṅ mahâsuraśirah sakwehnya mĕlṭok murub,
len têkaṅ lawayan pĕjah sahalawan hastīndra sampun gĕsĕṅ.

4 Hetunya ṅ bala Rāwaṇâwrĕg, alayū sakweh watĕk rākṣasa,
len têkaṅ hana riṅ laṅit ya kaladan* mūrchânibêṅ bhūtala;
ṅhiṅ saṅ Rāwaṇa wīra śakti juga tan kewran tĕkap niṅ hapuy,
mwaṅ taṅ Puṣpaka wāhanêka ya luput de niṅ śarāgny ôjwala

5 Lāwan toya mijil sakê* gada niraṅ yakṣâdhipâmah gunuṅ,
lwir guntur sumarambah iṅ pabharatan, ghūrṇâṅalun bhīṣaṇa;
bar pĕt taṅ giri pāwakêka n umasö saṅ Rāwaṇâhyâbutĕṅ,
mwaṅ têkaṅ bala rākṣasâṅhrik asurak, ḍyam taṅ bhuwah-swah muṅöṅ.

6 Dhīrâmbĕk prabhu Bāṇaputra maṅadĕg muṅgw iṅ salö niṅ ratha;
sakweh-kweh para pārthiwâṅlĕpasakĕn hrū śakti tan popama;
syuh têkaṅ bala Rāwaṭêâlara dahut kabwaṅ lĕwih sāyuta,
Durkālêka pĕjah Triwighna* Sumanāgra mwaṅ Subhaṅgânala.


--- Gambar page_129.png (halaman 129) ---
TEXT

7 Hetu* śrī Daśawaktra yatna tumĕḍun saṅkêṅ* wimānômasö,
sambut pwa ṅ gada cāpalâmrih amupuh sakweh watĕk bhūpati;
ṅkānêṅ rĕṅga nikaṅ rathāṅga kaguliṅ mwaṅ rĕṅga niṅ sāmaja,
astam taṅ* bala koṭi lakṣa matumaṅ sampun pĕjah de nira.

8 Prodbhūta ṅ Daśawaktra maṅkin aṅamuk lwir siṅha rodrêṅ wana,
rug bhraṣṭa ṅ* dinĕmak nirêṅ gada, baṅun satwâdhama ṅ pārthiwa.
Nkā n maṅsö prabhu Bāṇaputra maṅayat Rudrāstra bāṇôttama,
muntab söṅnya lumöṅ marêṅ laṅit, umuṅ glāna ṅ watĕk dewatā.

9 Gĕk gĕr*, kāṅgĕk ikaṅ Daśāsya kaparah, tuṅgöṅ jajanyâtĕguh;
maṅkin krodha mahākrak ahya n umasö muṅsī siraṅ bhūpati;
krūrâṅduk riṅ amoghaśakti mamalĕs, trus pyah śry Ayodhyādhipa,
rĕp, śīghra n ri pĕjah narendra rumawuh taṅ puṣpa saṅkêṅ tawaṅ.

(Canto 19: Praharṣiṇi)

1 Byātītan pĕjah ira saṅ narendra riṅ praṅ,
dhwas têkaṅ bala para nātha* tan hanâwyat;
rĕp, śīghrâṅlilir ika saṅ narendra jīwan,
krodhânāpatha tumudiṅ ri saṅ Daśāsya:

2 ‘Ai koṅ* kuprabhu Daśawaktra tucchabuddhi,
göṅ mūrkhâmĕjahi gatiṅku sādhu riṅ rat!

Riṅ dlāhâku malĕs amatya hĕntyakĕn nyu*,
de saṅ Rāghawa, sira tusku, Keśawāṅśa.

3 Nāhan liṅ nira, tumuluy muwah lumĕnḍö*.
Saṅsiptan, Daśamukha len balâtirodra
sampun rakwa sira marê dalĕm kaḍatwan,
strī ratnârja kanaka taṅ pinet rinampas.

Episode 8a: The King and the Queen in the palace

(Canto 20: Jagatnātha)

1 Taṅeh yan ucapĕn sapolah ikanaṅ Dśamukha kalawan balâsura,
sukhâmbĕk atighora, nora* juga tan hilaṅa sahana niṅ purāntara.

Saṅ Arjuna Sahasrabāhu caritan, prabhu paramawiśeṣa digjaya,
sirêka siniwîṅ* Mahispati, kaḍatwan ira kadi Maheśwarālaya.


--- Gambar page_130.png (halaman 130) ---
118

2

ARJUNAWīJâAYâ

Anindya subhagêṅ triloka, sakalêśwara guṇa nira riṅ praṅ adbhuta;
widagdha wĕkas iṅ mahardhika, sapolah ira tinulad iṅ kawīśwara;
narendra Kṛtawīrya rakwa makaputra ri sira, ratu* Hehayôttama,
ya hetu nikanaṅ jagat praṇata bhakti, karuhun ika saṅ watĕk ratu.

Pitowi ri hajöṅ narendradayitâmuwuhi* halĕp irêṅ swanāgara;
Smarânĕmu Ratih, madhubrata lawan sĕkar, upama nira n tiniṅhalan;
sawaṅ lĕṅĕṅ iṅ abdhi rakwa kalawan wukir iniwu ri ramya niṅ kapat;
hĕlaṅ sahalawan rĕrĕb, kadi gaḍuṅ lumuṅ amilĕt aśokapādapa.

(Canto 21: Jagaddhita)

l

Dewī Citrawatī praśasta paṅaran saṅ ahayu pinujîṅ* sanāgara,

saṅ sākṣāt hyaṅ i paṅjrah iṅ kusuma riîṅ taman anuruni saṅ nareśwara;

strī sāmantasutêṅ purāntara tĕkêṅ surabhawana huwus winarṇana,

norâmarpatanê hajöṅ nira n anopama tuhu-tuhu rājaputrikā.

Siṅgih yan ratu niṅ kalaṅwan amiśeṣani kalĕṅĕṅan iṅ pasir wukir,

ekācatra sirêṅ raras kusuma, tan hana siriṅan irêṅ labuh kapat.

Eñjiṅ māsa nirêki rakwa n umarêṅ* taman i huwus irâhyas aṅḍiri,

mwaṅ sakweh nikanaṅ wwaṅ adyah aṅiriṅ, parĕṅ inatag i* gĕntĕr iṅ patĕr.

Sakweh niṅ kalaṅön paḍârĕs* i hajöṅ nira n aṅituṅi paṅjrah iṅ sĕkar:

luṅ niṅ jaṅga lumuṅ baṅun kalĕṅĕṅan maṅalaya ri tĕṅah nirâṅrasi,

nyū-dantâsĕmu kewran*, eriṅ i gĕmuh ri susu nira sumök tĕkê jaja,

tan paṅliṅ manah iṅ puḍak paḍa tumuṅkul akĕtĕr i wĕtis nirâlaris.

Hah, dūra n ṅwaṅ anĕmwa ratnawanitā n kadi sira paramādi riṅ hayu,

‘wit niṅ rāga lawan lulut sira n amiṇḍa*, kahiḍĕpani de nikaṅ mulat*.

Pantĕs yan ri surup hyaṅ Arka, pajaṅ iṅ śaśi, maṅadĕg i madhya niṅ
natar.

lĕṅlĕṅ yan mihat iṅ wulan, kadi tĕkā hawana nira marêṅ Smarālaya.

Sakweh niṅ marĕk arja mĕṇḍĕk adĕdö* midĕr asĕmu kalaṅwan iṅ tulis,

guṇḍik mwaṅ kaka len uwêña pakamaṅgala ṅ amalihi kuṅ nirê haji,

strī-strīratnasujanma rāsika, baṅun hyaṅ i kalĕṅĕṅan iṅ surālaya,

lwir tārāṅgaṇa riṅ wulan parĕk i rumnya n umarĕk i siraṅ nareśwarī.

Yêkâṅdāni lulut narendra ri saṅ adyah arĕja kadi tambwaṅ iṅ wulan;

marmâmakpak asuṅ sĕpah, lwir aṅure* sphaṭika wulat irê nareśwarī;

cumbw aṅhol tĕṅah aṅharas pipi, taman panaha ri liṅa niṅ wwaṅ
aṅhiḍĕp;

sot niṅ wāhu silih-sih iṅ gati, turuṅ bĕsur, asamaya muṅgahêṅ jinĕm.


--- Gambar page_131.png (halaman 131) ---
TEXT 119

Episode 8b: The countryside

(Canto 22: Sragdharā)

1

Byātītan saṅ hanêṅ nāgara sĕḍĕṅ aṅiwö rāga lāwan lulut kuṅ.

Ndā śīghra ṅ kāla sampun riṅ Asuji tĕka niṅ Kārtikâmah kalaṅwan;

gĕntĕr mandrê dukilyan kadi maṅatagakĕn paṅjrah iṅ sarwapuṣpa,

mrik mar söb niṅ lĕmah wāhu karirisan aweh harṣa niṅ wwaṅ
malintaṅ.

Nkâṅkat śrī bhūmināthâṅḍusun* ika n umarêṅ Narmadātīrtha śuddha,

mwaṅ saṅ lwir hyaṅ hyaṅ iṅ puṣpa sira milu, madan hyas Rṣĕp riṅ
kahaywan*;

sakweh-kweh saṅ watĕk bhūpati paḍa* maṅiriṅ mwaṅ watĕk wîīrasaṅgha,

saṅkĕp riṅ sañjatā-wāhana-bala, gumĕrĕh ghūrṇita ṅ sāmajâśwa.

Tiṅkah saṅ wīramantrī balapati mapatih saṅ Suwandhêka hetu,

sandehâmbĕk nirânāgata ri galak iraṅ* Rāwaṇa n duṣṭa* riṅ rat,

Warṇan saṅ śrī narendrādhipa sira n umijil saṅka riṅ rājya śobha,

tan sah saṅ śrī sudewînamRĕr ira hana riṅ syandanā ratna muñcar.

Ndan sakweh niṅ wwaṅ iṅ jro* pura paḍa tumuluy muṅgah iṅ
wāhanârja,

guṇḍik mwaṅ taṅ kakêñâmĕṅ-amĕṅan ariwĕg riṅ gajânekawanṇa.

Līlâtut* mārga lampah narapati, ri harĕp taṅ rathâkweh madĕdö*;

ramyâkweh taṅ manonton, salakibi kawĕṅan ton sirâtyadbhutêṅ rat.

Sampun prāptêṅ tĕgal mwaṅ sawah i tĕpi nikaṅ rājyakaṇṭthâtiramya,
kirṇêkaṅ wwaṅ makāryâṅgaru hana maṅurit mwaṅ tikaṅ wahw atandur;
rary aṅhwan* riṅ galĕṅ söh sapi nika malayū lĕmbu goñjoṅnya meṅas,
kagyat de niṅ kudôṣṭrâṅhrik adulur i harĕp sāmajanyâtirodra.

Deśâkweh taṅ kalakwan, hana wahu kaparah raṅkaṅ arjâtiśobha;
nyagrodhâgöṅ rumambay* ri harĕp ika, manuknyârĕbut wwāhan abyut;
syuṅnyâganty* âṅucap, prĕñjak ika mawurahan, mör silih-sambĕr

îṅ paṅ;
cukcaknyâlwaṅ rawuh* riṅ kṣiti kĕna tinulup de nikaṅ wwaṅ mararyan.
Luṅhâdoh śīghra lampah nira matut* i hujuṅ niṅ wukir sĕṅka-sĕṅkan;
waṅkal seṅwan kukap kaywan ika ri tĕpi niṅ lwah tĕṅah niṅ wanâgöṅ
wwat gantuṅ mārga, tūbanya satata gumuruh riṅ juraṅ, kuṅkaṅ iṅ groṅj
airtambaṅnyâkĕcap lwir kĕcap iṅ inuwahan swāmi de niṅ bapênduṅ*.


--- Gambar page_132.png (halaman 132) ---
120 ARJUNAWIJAYâ

8 Burwanyâwrĕg, mĕsat wök nika makabarasat de nikaṅ wwaṅ tĕkâkweh;
mraknyâganty âñawuwwaṅ*, satawana nikanâṅjrit, hĕlarnyâbra kumramṣ
sĕṅgahnyâmaṅsul iṅ mārga, wĕkasan anusup muṅsir iṅ hadri* durga;
wraynyâṅantîṅ paṅ antuk taruphala kahiḍĕp mūlya mās ratna-tulya.

9 Ramyâṅjrah* taṅ sĕkar mar baṅun amapag i rum niṅ marâṅdon
kalaṅwan:
jaṅgâluṅ, luṅnya himpĕr luṅayan iṅ aṅawe maṇḍĕgêṅ mārgatīra;
andulnyâdan mĕkar lwir gisi-gisi n aṅasö* harṣa cumbw âṅalap sor;
polah niṅ tuñjuṅ arjêṅ raṇu kadi wulat iṅ kaṇḍĕhan rāga tībra.

10 Meghanyâñawli mātrêṅ tawaṅ ika sahuRs niṅ lĕṅĕṅ riṅ kisapwan;
mār aṅras taṅ wuluh danta kawudan i lĕsĕh niṅ calumpriṅ nikâṅsah;
sinwam konöṅ-unĕṅ* lwir lĕmĕ-lĕmĕs i lĕmĕs niṅ tĕṅah kesisan ken;
hyaṅ candrâwnĕs kasöṅan dina, kadi mukha niṅ wwaṅ pinūrwêṅ

paturwan.

11 Ndan honyâṅ* āśramê tuṅha niṅ acala, lĕyĕp, kāmukan saṅhub awra;
tis-tis, tapwan hanā wuryan iṅ umara, dukutnyâdawâsöh marĕmbun*;
pintĕn sampun hilaṅ saṅ muniwara, karaṇanyâsamun tan hana wwaṅ;
raṅkaṅnyâkweh, tuhun simbarĕn i wuwuṅ, ikaṅ dwāra sampun rinaṅkah;

12 nyāsanyârjê yawâṅuṅguli* juraṅ adalĕm tīra niṅ mārga līla;
nyū dantâwwah kahimbaṅ sasusu niṅ alaṅö lĕṅlĕṅ amrih kalaṅwan.
Nkā taṅ strīratna kālih kawula nika katon lwir tan iîṅ rat winaswas,
pintĕn kāsih tĕkap saṅ kawi sira tumutur de ni göṅ niṅ larônĕṅ.

(Canto 23: Wasantatilaka)

1 Nkānê ruhur nika tapowana saṅ maharṣi
mwaṅ taṅ paṅubwanan, i pārśwa nika ṅ gagâkwehj
ramya ṅ mahantĕn i samīpa nike ḍukuhnya,
wway mumbul* ardha ri harĕpnya mahātiśuddha.

2 Kañcit baṅun hana marā sira lālanâmbĕk,
mwaṅ stī wiśeṣa paramêṅ hayu tan pahīṅan;
prāptêrikā katiga cāraka himya-himyan,
byakta n papaṅgih ira tan widhi niṅ bapênduṅ.

3 Sök puṣpa jaṅga pakapuṣpa nirâtituṣṭa,
lagy âkisapwan i kakuṅ nira saṅ rarâṅras*,
līlâṅuṅaṅ sahana niṅ wanadeśa riṅ doh
mwaṅ habdhideśa, karĕṅö ryak ikâtighūrṇa.


--- Gambar page_133.png (halaman 133) ---
TEXT 121

4 Nā hetu saṅ tapi-tapîri ya* sambhramâṅliṅ
ṅkānê raras nika kalih paḍa dibyarūpa;
duryan sale mara* pasuṅ nira marma matwaṅ*,
mwaṅ taṅ cacah saha sĕrĕh pasĕgĕh nirârja.

5 Ndan riṅ samāntara ḍatĕṅ kaka saṅ rarâmet,
liśyâkasaṅ*-wuluṅ, anis tumutur saṅ antĕn.
Wruh saṅ harîki ri ḍatĕṅ nira, bhakty anĕmbah,
mwaṅ saṅ kakūṅ inapura* ṅ kaka diwya tuṣṭa.

6 Ndah maṅkanêki kalaṅönya winarṇanāna
de saṅ kalaṅwan i lĕyĕp nikanaṅ wanâdri.
Lampah narendra wuwusĕn kalawan sudewī,
mwaṅ wīrasaṅgha maṅiriṅ saha pārthiwâkweh.

(Canto 24: Kalĕṅĕṅan)

1 Tad anantarêki ri lĕpas nira matut i pĕluk nikaṅ gunuṅ,
tumurun marêṅ* walahar adrĕs adalĕm atiśuddha nirmala;
kumĕḍap-kĕḍap lajar* ikâliwĕr asĕmu maṇīndra bhāswara,
taya wanya rakwa malapêri ya*, pilih ika wanwa* kahyaṅan.

2 Wĕki sök mara ṅ ratha, paḍâṅdyusi kuda nikana ṅ susārathi;
paḍa garjitêki manah iṅ wwaṅ arĕja tĕkap iṅ aisān katon,
karuhun narendradayitā sira sukha kalawan nareśwara*,
sahajânuduh-nuduhi rakwa sira kadi tumiṅhalîṅ tulis.

3 Wĕkasan lumampah, adulur lari ni ratha nira n tĕkêṅ ḍarat;
tĕgal amba bhīṣaṇa sayojana katĕmu tĕkap nareśwara,
mahijo dukutnya n atapak*-gajah alalaṅ i tuṅha niṅ gĕgĕr,
rwi sisi* rwi tañjaṅ arukĕt rwi nika gula gumantuṅ iṅ lĕbak.

(Canto 25: Bhramarawilasita)

1 Nyagrodhâgöṅ kayu ri tĕṅah ika,
bodhi mwaṅ hambulu* kĕpuh ajajar;
raṅrö gowok nika kadi wiwara,
gĕṅ blĕṅ, śabdanya ya katub iṅ aṅin.

2 Pamah lor wetan ika wahu katon
deśâlit ramya katĕmu subhaga,
tal nyū makweh, gĕḍaṅ* ika mahijo,
‘Gopālasthāna,ī paṅucap iri ya.


--- Gambar page_134.png (halaman 134) ---
122 ARJUNAWIJAYâ

3 Paṅliṅgan, go* nika sumĕk i tĕgal,
mwaṅ saṅ wipreśwara tĕka* maliwĕr,
kapwâminta ṅ dadhi sira n umulih,
kīrṇêkā saṅ tĕka parĕṅ atuku.

4 Tan waktan taṅ sakamatan iṅ ayun;
thāny akweh mwaṅ kuwu kahaliwatan,
katyāgan maṇḍala kuṭi sumĕlap,
jaṅgan tasyan kidul ika n alaṅö.

5 Dharmânindyâdbhuta wahu katĕmu,
koṅaṅ saṅkê* gĕgĕr ika kahawan,
bapra mwaṅ gopura nika maruhur,
len taṅ nyāsê harĕp aṅalun-alun.

6 Xkâraryan śrī narapati sakarĕṅ;
sakweh niṅ syandana parĕṅ adĕdö*,
aśwa mwaṅ sāmaja sama mariwĕg
ṅkānê höb niṅ kayu manĕki pĕkĕn.

Episode 8c: Deliberation on religious matters

(Canto 26: Suwadanā)

1 Ambĕk śrī nātha harṣâsĕmu jĕṅĕr i tĕkapnyânraṅ purasabhā,
mwaṅ saṅ śrī rājapatnī sira wahu tumurun saṅkêṅ ratha maṇik;
ndan sakweh-kweh nikaṅ* wwaṅ ri dalĕm ika marĕk sampun masaniga,
tan sah ramyâṅiriṅ rakwa laku nira marêṅ dharmânuli lĕṅĕṅ,

2 Tan waṇan, śīghra sampun sira kahaliwat iṅ dwārâparimita;
caṇḍy âgöṅ rwâtiśobhê dalĕm ika n inukir śelârja winaṅun
śobhâjimbar* natarnyâsana surabhi pĕnuh mwaṅ nāgakusuma;
yêkâṅde harṣa niṅ wwaṅ paḍa wijah aṅalap kambaṅ sakasĕnĕṅ.

3 Riṅ prāsādôrdha pammah narapati kalawan nāthendraghariṇī,
tiṅkah niṅ lod lurah niṅ wukir ika kamatan, ndā tan kahuniṅa;
ṅhiṅ saṅ hyaṅ ṅ arca pinrih sira n inanumatā dibyâsama-sama,
hetu śrī bhūmināthâtaña sira ri siraṅ wipreśwara tumut:

4 ‘Bhoh bhoh*, saṅ wipra, liṅ saṅ prabhu, ‘mapa karikiṅ dharmâparimita?*
‘Om om om, Boddhadharmākuśala, sahur irê saṅ śrī narapati.
‘Saṅ hyaṅ Wairocanâtyanta Jinapati winimbârcâgĕṅ i tĕṅah,
līlâbodhyagrimudrânupama* sira katon sākṣāt Śiwasadā*.


--- Gambar page_135.png (halaman 135) ---
TEXT
(Canto 27: Wasantatilaka)

1 Akṣobhya pūrwa sira têki bhaṭāra Rudra,
hyaṅ Ratnasambhawa ri dakṣiṇa Dhātṛdewa,
saṅ śry Amitābha sira paścima dewa Māhā*,
śry Amoghasiddhi sira lor Harimūrtidewa*.

2 Ndah kantĕnanyṣa, haji, tan hana bheda* saṅ hyaṅ:
hyaṅ Buddha rakwa kalawan Śiwa rājadewa,
kālih samêka* sira saṅ pinakeṣṭi-dharma,
riṅ dharma sīma tuwi yan lĕpas adwitīya.

(Canto 28: Waṅśastha)

1 Nihan tikaṅ* dharma lĕpas ya tôjarĕn:
bhūdāna* parnahnya tĕkap ni saṅ prabhu,
yinogyakĕn riṅ Rṣi-Śaiwa-Sogata,
naiwedya donya n pakajīwita ṅ waneh.

2 Kunaṅ tikaṅ dharma hajîki yan sinuk*,
prāptêṅ mahāwaṅśa satus ni saṅ prabhuj
samêka dharmânupamêṅ lĕpas sinuk*,
dibyôttama ṅ dharma, wiśeṣa riṅ sarat.

3 . Apan jugā reh nira saṅ prabhñttama,
ramyâmaṅan mwaṅ suta wandhu len ghara*;
muwah tikaṅ wīrabala n wineh sĕkul,
donya n surakṣêki ya hetu niṅ maweh*.

(Canto 29: Śārdūlawikrīḍita)

1 Ndā tan maṅkana rakwa de saṅ amaṅun dānânurāgêṅ jagat!
Tan saṅkêṅ hana kāraṇanya winahan bhojāna maṅsā pĕṭar*,
lud hīrâlpa guṇârdha sādhu katunan byāpāra don iṅ wineh;
saṅ sambe rika rakwa dibya kahiḍĕp saṅ hyaṅ Jagatkāraṇa.

2 Nāhan hetu ni saṅ narendra riṅ uśānâṅgöṅ sudharmêṅ para,
āpan rakwa mahātidāna wĕkas iṅ kīrtînucap saṅ wiku,
tan sor de ni kadibya niṅ ratu matî* praṅ śūrasiṅhêṅ ayun;
byakta swarga mahāwiśeṣa katĕmun* de śrī mahābhupati.


--- Gambar page_136.png (halaman 136) ---
124 ARJUNAWIJAYṅ
(Canto 30: Jagatnātha)

1 Nda haywa juga maṅkanêki kaharĕpkw iri kita pinakeṣṭi niṅ hati:
nda tan panuka* dharma kewala, tikaṅ huwus iki pahajöṅ nareśwara
kitâmriha ri denya tan kaparahê* para, talĕra* subhuktya saṅ wiku.
Kaboddhan ika Boddha saṅ suṅana dharma kuṭi-kuṭi lĕpas kaṣadpadan,

2 kaśaiwan ika Śaiwa saṅ suṅana tasyan aṅalapa kalagyan uttama,
kaṛṣyan ika walkañka sira saṅ suṅana saphala riṅ wanāśrama,
apan hila-hilêki rakwa, yadiyan salaha para tĕkap nareśwara;
pitowi ḍatĕṅêṅ mahābala, taha prabhu, niyata tĕkêṅ upadrawa.

3* Nda yêka ṅ agawe wiyoga, yadiyan hĕnĕṅakĕna tĕkap nareśwara*;
sadânakiti sarwaloka, maṅahah maṅuhuh ika ri madhya niṅ lĕbuh;
prakopa kadi Kālabhūta* sumaput mamahi ya purih iṅ salah paṅan,
tĕkêṅ tus ika tan pakāla wulaṅun prawala pamatĕk iṅ kaduryaśan.

4 Praśasta mara* liṅ ṅiṅ āgama, nihan: wiṣa mamati ya tan wiṣôttama,
ikaṅ kĕna jugêka bhasmi ya tĕkap nika, pĕjah atiduhkha kāsihan;
kunaṅ wiṣa mahā ṅaranya dhana saṅ wiku n apituwi ḍrwya kahyaṅan,
nda yêka tĕka riṅ swaputra kula potraka sahana dinenya pātaka.

(Canto 31: śārdūlawikrīḍita)

1 Nāhan liṅ nira saṅ dwijendra, mawuwus* marmâmrahāsê haji;
yâṅde tuṣṭa ni saṅ narendra kaparah sampun minuṣṭîṅ hiḍĕp,
tĕkwan dharma ni saṅ wiśeṣa masihêṅ sarwâsakit riṅ jagat,
siṅ bhraṣṭêki ya siṅ rubuh ya pahayun de saṅ narendrādhipa.

2 ‘Ai saṅ wipra purohitâgra, kita haywâṅgöṅ manah saṅśaya.
Maṅgĕh ṅwaṅ karaṇanya tan kasalahêṅ wīrânutêṅ śāsana,
yadyan dhairya makīrtya kārya manuka* ṅ dharmâku tan laṅghana,
denyânambĕhanêki bhūmiyaśa saṅ nāthêṅ atītâlama.

3 Lāwan rakwa hanêki mātra hiwaṅ iṅ rājâlpa dharmê* para,
yan tan dharma lĕpas jugêki ya gĕṅĕn de saṅ pramāṇêṅ jagat;
nirbhagnôpama wah dhanêki makumĕd, bhuktyanya lagy âpĕrĕd;
maṅka kṣatriya bhūmipāla, yadiyan tan dharmapārāyaṇa*.

4 Saṅsiptanya, ri sampun iṅ lĕṅĕṅ apet-pet ramya tâkw an dhana,
kapwâmrih-mriha dharma kīrti gawayĕn mwaṅ yajña tan popama.
Nāhan liṅ nira saṅ narendra, kalawan saṅ śrī supatnīśwarī

yr-ṛḍl

sampun bhakti ri saṅ hyaṅ arca tumurun, mwaṅ taṅ kakêñâṅdulur.


--- Gambar page_137.png (halaman 137) ---
10

11

12

TEXT 125

Prāptêṅ caṇḍi kaśaiwan adbhuta sira mwaṅ saṅ mahābrāhmaṇa.
Tan warṇan sira, riṅ kṣaṇêki n umijil saṅ śrī mahābhūpati;

sampun prāpta sirêṅ yawânuli manuṅgaṅ riṅ rathârjênapi,

mwaṅ sakweh nikanaṅ wwaṅ adyah i dalĕm sampun hanêṅ wāhana.

Episode 8d: Royal audience

Līlâlon lari niṅ rathâtut i lĕbuh niṅ dharma kīrṇâṅalor;
ramyâkweh tikanaṅ tumiṅhali sira n strī-strī maniñjo kabeh;
len têkan tumut iṅ rathêka ya turuṅ warsih* tumonton sira,
kapwâtambak awarṇa polah iṅ anonton rājakāryêṅ purī.

Ndah śīghra n tĕka riṅ pasaṅgrahan anindyâwarṇa rum niṅ purī
tiṅkah-tiṅkah i gopuranya, ri harĕp sākṣāt waṅuntur katon;

ṅkānê jronya panaṅkilan muwah ikânnah* saṅ wwaṅ iṅ jro purī,
endah lwir siluman paṅipyan anurun ṅgwan śrī mahābhūpati.
Nāhan hetu nikaṅ tumiṅhal aṅĕṭĕk* ta pwâṅlalĕr* kapnĕtan;
wwaṅ wwaṅ thāni ḍusun samêki n umarĕk ndā tan pĕgat sök tĕka;
ramyâganti mahurhuran* sama mawastrârjâṅaḍĕp riṅ lĕmah,
sakweh-kwehnya mahātituṣṭa lumihat polah narendrādhipa.

Yêkâṅde sukha* saṅ narendra kalawan saṅ śrī supatnīśwarī,
tĕkwan de ni kabhīna-bhīnawan ikaṅ sāmṣyâdi jurw âsĕgĕh;
sīma mwaṅ kuwu nātha rakwa salaki-strinya n praṇāmṣyê haji,
kapwâwwat mahabhojanâsira-siran, ndā tan hanâpty âdhama.

Akweh saṅ mahatur-hatur sahalawan gĕṇḍiṅ mṛdaṅgâṅiriṅ;

meww-iww aṅ wwaṅ amuṇḍu-muṛ©ḍut amawa ṅ tumpĕṅ* sĕkul mwaṅ
hulamṣ

twak baḍyag* waragaṅ pĕṭar* tal inapi ṅkānê gucinyâhirĕṅ,

tampo mwaṅ paṅasih* kilaṅ sahalawan brĕm bras jaguṅ mwaṅ gaḍuṅṣ

wwah-wwāhan: ri harĕp pucaṅ saha sĕḍah, laṅsĕb pisaṅ poh ñaman,
maṅgis ḍuryan ikâtikīrṇa, kalawan dodol wajik sök kĕtan*;

lyan têkaṅ wijil iṅ pasir: kraṅ ika len bandĕṅ makādi n hana;
hetunya ṅ mahabhojanêka kahiḍĕp guntur lawan sāgara.

Ndah yêka n panaḍah narendra kalawan saṅ śrī supatnîswarī;
sāmantaprabhu wīrayodha n umarĕk sampun sinuṅ bhojana,

mwaṅ wīrâdhika saṅ Suwandha pinakottuṅgâgra muṅgw iṅ harĕp,
lumrâkweh tĕka riṅ balâdhika pĕnuh prāptêṅ yawā tan kuraṅ.


--- Gambar page_138.png (halaman 138) ---
126 ARJUNAWIJAYA

13 Len têkāṅ akaṭik* masārathi gaja mwaṅ sārathi syandana,
dudw êkaṅ magamĕl mṛdaṅga kalawan goṅ kĕṇḍaṅ atyadbhuta,
guṇḍik wwal wujil atri kuñja sahananya n wah mahābhojana;
tan hopĕn tikanaṅ wwaṅ adyah i dalĕm sampun pinik taṅ sĕkul.

14 Norâṅsal n iki* sök kabeh kawarĕgan, ndā tan hanêkâlapa,
sakweh-kweh bala saṅ watĕk ratu warĕg mwaṅ peka-yodhakrama;
len taṅ bras balabur mijil ya, karaṇanya n tan prakopêṅ* manah,
hetunya ṅ bala tan hanêka marusuh riṅ thāni tuṣṭôttama.

15 Tĕkwan de ni piṅit* narendra, sumalah maṅkwêṅ susenādhika,
sthity aṅrakṣa ri polah iṅ bala lawan sāmyânuwartâpagĕh;
yêkâṅdāni rĕsĕp nikaṅ wwaṅ umara mwaṅ saṅ parān iṅ maṅö,
kanyârjâpapagan* wĕrĕh-wĕrĕh anindyâmbĕk nika n wah sukha.

16 Ndah yêka n ri huwus narendra manaḍah, tuṣṭa ṅ balâkweh marĕk,
sakweh-kweh para sāmya jurw akuwu nāthâtuṅgu dharmâdhara;
ṅkā rakwa n sinuṅan suwastra, sama bhakty amwit rî jöṅ saṅ prabhu,
mwaṅ saṅ sthāpaka Śaiwa Boddha karuhun sampun wineh paṅrĕṇa.

17 Maṅkā tiṅkah irêki yan pamĕgil iṅ deśa pradeśâlaṅö;
ramyâmbĕk nikanaṅ kamārga paḍa tan wwantĕn manah duhkhita.
Tan warṇan sira riṅ wĕṅîki, wĕki sôk taṅ wīrayodhâkĕmit.

Rĕp, prāpta ṅ dina, maṅkat enjiṅ ika saṅ śrī bhūminātha n laku.

(Canto 32: Jagaddhita)

1 Sampun prāpta sirêṅ tĕgal-tĕgal alas jura-juraṅ i samīpa niṅ sawah,
tan sah śrī parameśwarîki pakarowaṅ ira dinulur iṅ balakrama;
katyāgan hana maṇḍalêki jinajah nira kuṭi-kuṭi* dharma kahyaṅan,
ndah yêkā* pînaran winurṣita dinānan ira sahalawan nareśwarī.

2 Wwantĕn dharma ĕpas rubuh katĕmu de nira kahawan i piṅgir iṅ wukir;
caṇḍy âgôṅ pupak iṅ tĕṅah, pĕnuh ikaṅ kayu halalaṅ i madhya niṅ
natar;
wwadnyâket amilĕt hyaṅ arca Harirūpa masĕmu-sĕmu nāgabhîñṣaṇa,
mwaṅ saṅ hyaṅ Śiwawimba rakwa kasihan sira saha Gaṇa tan pakolulan.

3 Nkānê* waṇḍira yar pararyan ika saṅ prabhu saha bala-kośa-wāhana,
sakweh-kweh bala wīra rowaṅ ira yan pamahayu waradharma* kālasan;
eṅgal rakwa huwus muwah inĕnahan bukur arĕja lĕyĕp kadîṅ daṅu,
thāny akweh pakahaṅśadharma ya sinuṅakĕn ira tinut iṅ śalâpagĕh*.


--- Gambar page_139.png (halaman 139) ---
10

11

TEXT 127

Nāhan hetu nira titir mahas adoh lĕṅĕṅ amahayu dharma siṅ rusak,
mwaṅ taṅ dharma kasogatan hana kaṛṣyan ika pinahajöṅ nareśwara.
Byātītan ri lawas nirêki lurah iṅ jalanidhi ya huwus kakendriya,

ghūrṇa ṅ ryak karĕṇö humuṅ mawurahanî, tinut i laku nira n tĕkêṅ pasir.

Episode 8e: T'he seashore and the river

Eñjiṅ lampah irêki, wāhu kumĕñar hyaṅ Aruṇa kadi teja niṅ tasik;
līlâtut tĕpi niṅ pasir, kisi-kisiknya n arĕsik aputih tiniṅhalan;

len têkaṅ kadi mutyahāra rinĕmuk marakata sumĕnö nirantara,
mwaṅ têkaṅ kadi wastra mañjĕṭi hana n kadi taluki rinĕṅga riṅ tatur.
Maṅkin lĕṅlĕṅ aninditêki kalaṅönya n amarĕṅi* kalaṅwan iṅ kapat,
sök têkaṅ kusumânĕḍĕṅ sama mĕkar* baṅun inatag i gĕntĕr iṅ patĕr;
ramyâtut sisi niṅ samudra hana rājasa kanigara campakâsana,

tañjuṅ len kayu mas tahĕn puriṅ aśoka sama winilĕt iṅ wĕlas-harĕp.

Yêkâṅde sukha niṅ wwaṅ adyah i dalĕn paḍa wahu tumurun sakêṅ
ratha;

guṇḍik mwaṅ kaka len uwêña tumurun kawigaran i kalaṅwan iṅ sĕkar;

astam taṅ wahu sah sakêṅ gaja kalih kawula ḍatĕṅ aliṅgih iṅ karaṅ,

lagy âṅĕm ri wĕtisnya riṅ bañu, baṅun puḍak arĕja muḍoḍa* riṅ paruṅ*.

Akweh bhāwa nikaṅ waneh: hana marêṅ bukur arĕja ri duṅhus iṅ pasir,
lĕṅlĕṅ lāgi tumiṅhali* ryak amagut karaṅ asĕmu jawuh tibêṅ natar;j

len têkaṅ makaraṅ-karaṅ wagĕd arumpukan asana lawan sĕkar gaḍuṅ,
siñjaṅnyârja mirir katon ri palajöṅnya n asĕmu malagâmapag* harus*.

Lor wetanya hanêki wāhu magĕluṅ* luput*, aṅadĕg i tuṅhan iṅ karaṅj
madhya lwir pĕpĕs aṅgaluṅgaṅ araṅin lĕṅĕṅ, asĕmu kalaṅwan iṅ tulis;
prajñânwam, anulis ṭikânak-anakan puḍak, inamĕr i laywan iṅ gĕluṅṣ
pantĕs têki hajöṅnya yan suṅakĕnêṅ kawi manulisa bhāṣa riṅ karas.

Wwantĕn lwir siluman baṅun mĕtu sakêṅ jaladhi hayu nikāmaṅun laṅö;
mombak lwīr iî tĕṅahnya keṅis i sĕḍĕṅnya n amahayu ri luṅsur iṅ tapih;
ramyâṅras makaraṅ-karaṅ susu baṅun jumahatakĕna rāga niṅ rimaṅ,
lagy âgĕntĕr i paṅrĕṅih-rĕṅih i polah ika n arĕs i paṅgyat iṅ kilat.
Honya ṅ nyāsa sinoṅan iṅ priyaka mĕmbaṅ i tĕpi nikanaṅ karaṅ sumoṅ,
ṅkā tôṅgwan rasikâtiduhka manahĕn lara saha kawulâṅawin sĕkar*;
pintĕn* ṅganya huwus sinūkṣma kinirim sĕpah inapi tĕkap nareśwara,
marmâṅdāni lulutnya rakwa matĕmah kakawin inuparĕṅga riṅ taṅis.


--- Gambar page_140.png (halaman 140) ---
128

12

13

ARJUNAWIīJAYâ

‘Hah saṅ kepi tĕkâṅisapwakĕn aṅol tĕṅah anuculi sandhi niṅ tapih,

pet-pet harṣa wicakṣaṇêṅgita baṅun bhramara marĕk i gandha niṅ sĕkar;

lwir tan swapna hiḍĕpku denta winawêṅ pasir i walakaṅ iṅ karaṅ liman,

wahw ânut ṅwaṅ i* kuṅta, mogha kadinan, dadi hilaṅ i pataṅhi ni
ṅhulun.

Hah saṅ lot makirim palambaṅ alaṅö, bĕsur asamaya tan tulus tĕka,
ton-tonĕn ṅwaṅ i rehta riṅ swapĕna yan katĕkana ri sapolah i ṅhulun;
jaṅgâluṅ lumuṅ iṅ tawaṅ, riṅ apa yan wĕnaṅ amilĕta wimba niṅ wulan?
Maṅkā kuṅku ri rumta*, dūra n ika yan katĕkana saharas lawan kita.

(Canto 33: Jagatnātha)

1

Nahan rasa ni denyâsambat alaṅö tinulisakĕn i paṅhrĕt iṅ yaśa.

Nda tan huniṅanĕn gatinya; caritan nṛpati sira lawan nareśwarī,
huwus nira hanêṅ karaṅ garuḍawaktra sinaput i kalaṅwan iṅ sĕkar,
baṅun mĕsata rakwa rūpa nira len kaka-kaka mulihêṅ surālaya.

Lĕṅĕṅ kalĕṅĕṅan manah nira, lĕṅĕṅ tĕkap i lĕṅĕṅ i ramya niṅ pasir:
manuknya manawat-nawat kumĕḍap asriṅ asĕmu halis iṅ kĕnêṅ unĕṅ;
puḍaknya n aṅuḍoḍa riṅ bañu baṅun* wĕtis iṅ arĕja kesisan* tapih;
patĕrnya hana mātra mandra* karĕṅö sarĕṅih iṅ awĕdi n kapiṅ-rwana;

taṭitnya kumĕḍap-kĕḍap sakĕḍap iṅ wwaṅ apicala ri sampun iṅ gati;
limut-limut ikêṅ tawaṅ sapaṅure* niṅ asidĕha manīsakĕn huyaṅ;
kuwuṅ-kuwvṅ ikâsmu wastra* sinusur turu-turutan i saṇḍiṅ iṅ rĕmöṅ,
baṅun wahu sakêṅ bahitra pasuṅ iṅ puhawaṅ ika ri jöṅ nareśwara.
Tiliṅ-tiliṅ iṅ arka rakwa huwus iṅ jawuh anirami paṅjrah iṅ sĕkar,
hilaṅ pĕtĕṅ ikaṅ pasir kasuluhan dinakara sumĕnö prabhāswara;
pradeśa tĕpi lor kidul paḍa katon, mari kahiman awor lamad-lamad,
îkaṅ wwaṅ amayaṅ hamañciṅ aliwĕr parahu makakurambaṅ* iṅ bañu.
Nda sakṣaṇa hanêka nūsa ya katon kaparĕk i kahanan nareśwara,
baṅun mĕtu sakêṅ samudra, kalaṅönya kadi wahu ḍatĕṅ sakêṅ tawaṅj
bukurnya ri samīpa niṅ bhujagapuṣpa paḍa winiRt iṅ wĕlas-harĕp;
limutnya n akuśêṅ* pucaṅ gaḍiṅ awarṇa saput i susu niṅ sĕḍĕṅ rara;

karaṅ liman ikê tĕpinya kadi miṅguta tĕkap i panĕmpuh* iṅ halun,
bañunya kumucur sakêṅ tulalay adbhuta masĕmu gajendra göṅ galak.
Samantaji hanêki ratnawanitâhañutan aṅadĕg iṅ karaṅ sumoṅ,
mukhanya gumawaṅ sumöṅ, riṅ apa yan hilaṅa ri surup iṅ diwaṅkara*?


--- Gambar page_141.png (halaman 141) ---
7

TEXT 129

Sumar waṅi ni kenya n eñjuh anipis kadi jaladha ri sampun iṅ riris;
tĕṅahnya kadi pādapâṅlih, araras susu nika kadi moṇḍuh-oṇḍuhan;
maṅañjali mahāṅure gĕluṅ an āpti lumabuha ri* durga niṅ pasir,
amogha tĕka taṅ limut malimunan* muwah anapihi tiṅhal iṅ mulat.

Ya hetu ni tĕñuh nikaṅ wwaṅ i dalĕm sahana-hana nikaṅ macaṅkrama,
paḍâhĕla-hĕlê* hayunya, riṅ apa n kĕna pihĕrana riṅ mahas maṅö?
Muwah nṛpawadhū sirêki kalawan nṛpati mawĕlas aṅrĕs* iṅ hati,
tayênucap irêki rakwa saka rîri ya sumĕlap i citta tan bĕsur.

(Canto 34: Śārdūlawikrīḍita)

l

Byātītan gati saṅ narendra kalawan saṅ lwir hyaṅ iṅ campaka,
ramyâsiṅ sakatön irêka pinaran mwaṅ taṅ kakêñâṅiriṅ.

Tis tis, meh tumibêṅ ḍawuh lima, madan saṅ śrī mahābhūpati;
sampun prāpta tikaṅ* gajâśwa n umarĕk, maṅkat narendrādhipa.

Lagy âlon lari niṅ rathâsira-siran tut piṅgir iṅ sāgara,

wwal wuṅkuk hana riṅ dwipāṅga karuhun mwaṅ* taṅ wwaṅ iṅ jro purī.
śīghra prāpta ri jöṅ nikaṅ giri, juraṅnyâjro pĕnguṅ bhīṣaṇa,

koṅaṅ taṅ paranêki tīrtha maṅaran riṅ Narmadâlwâdalĕm.

Sök têkaṅ kusumâṅjrah arja masinaṅ ṅkānê tĕpinyâmijah;

ramya wwah-wwahan iṅ gĕgĕr sama matöb: poh danta len poh cĕmĕṅ,
ḍuryan maṅgis aneka laṅsĕb anĕḍĕṅ wuṅlwan kacapy ambawaṅ,
kīrṇêkaṅ panasā ḍuwĕt macalakĕt lyan taṅ kapuṇḍuṅ jirĕk.

Hetu śrī naranātha garjita mihat mwaṅ śrī supatnīśwarī.

Sampun prāpta sirêki tan dwa tumurun saṅkêṅ* rathârjâdhika;
mwaṅ sakweh nira* saṅ wwaṅ adyah i dalĕm sampun tĕkêṅ Narmadā,
hyun-hyun de ni laṅönya mombak aṅalun lwīr umbak iṅ sāgara.

Gambhīrâhniṅ ike bañunya n umilī*, siṅgih sutīrthêṅ* sarat,
söh laywān iṅ atīrtha muṅgu ri tĕpinyâglar sumök iṅ natar;
kuntul-kuntul ikâṅadĕg ri kalakahnya, mwaṅ mayūrâṅigĕl,
haṅśâkweh ḍara cakrawāka salaki-strīnyâdulur tan kasah.

Ramya ṅ wwaṅ paḍa tuṣa garjita tĕkapnyâtyanta riṅ nirmala,
kīrṇâṅ adyus ikê tĕpinya juga tan prāptê* tĕṅahnyâdalĕm;

guṇḍik mwaṅ paricārikêki masibu, wwal kuñja ramyâsiwo,
strī-stry anwam kaka len uwêña ri ruhur sampun samyâdus kabeh.


--- Gambar page_142.png (halaman 142) ---
130

7

10

ARJUNAWIīJAYâ

Akweh lwir curigênunus tĕṅah ika lwir polah iṅ pādapa,
māyākāra ni wṛtti-wṛtti* nika mar maṅras tĕkêṅ* sor katon;
lyan têkaṅ tĕka sāhasânuculi kenya lwir kaḍatwan sayat,
dudw êkaṅ* wahu mĕntas eñjuh atukup hastâtapih riṅ ḍarat.

Honyêkā manĕṅah, pilih kawula yâṅlaṅhuy samyâgyârĕbut,
tuñjuṅ baṅ tarate pinetnya kalawan tuñjuṅ biru mwaṅ pĕṭak;ṣ
mwaṅ têkaṅ maṅalap* puḍak matut i piṅgir niṅ lwah ardhêniwö,
yêkā pawwat ikê tuhanya, karĕṇan sampun tinaṅgap pinĕm.

Ndah* sampun paḍa mĕntas, amrih umarêṅ nyāsa prakīrṇêṅ ḍarat;
lyan têkaṅ maṅusî* mahantĕn aṅure weny âsĕkar campaka,

dudw êkaṅ wahu mahyas arja masalin siñjaṅ nikâṅasturi,

mwaṅ têkaṅ binurat jajanya linulur prāptê* tĕṅahnyâṅliga.

Parnah lornya hanêka parwata lĕyĕp piṅgir nikaṅ Narmadā,
raṅkaṅ mās ri pucaknya bhāswara lumöṅ sūryôpamanya n katon;
ṣöh taṅ puṣpa hanê tĕpinya kalawan nyū danta jaṅgâmilĕt,
ṅkānêṅ* pārśwa baṅun tapowana bukurnya, lwir ḍukuh riṅ tulis.

(Canto 35: Aśwalalita)

1

Nṛpati hanêrikā nda ri tĕlas* nirâsuji lawan narendradayitā;

lĕṅĕṅ alaṅö maṅö-maṅĕn i ramya niṅ paramatīrtha sindhu sakala,
makara-karaṅ śilâdrĕs i bañunya rakwa kahiḍĕp harus wahu tĕka;
sahaja sirĕm-sirĕm saha riris gĕrĕh hana munî dukilyan alaṅö.

Ri surup iṅ arka, maṅkin alaṅö rikâṅḍaḍari taṅ wulan* makalaṅan,

parĕṅ umĕkar tikaṅ kumuda riṅ lwah, asmu manah iṅ wwaṅ onĕṅ
alawas*;

sumar umidĕm* mĕnurnya, hana nāgapuṣpa masuhun sĕkar mrik awaṅi;

riniṅa-riṅêki rakwa kadi möra muṅsira n umilwa riṅ wulan awa.

Prasama-samâtiramya midĕr iṅ mahantĕn i samīpa saṅ narapati,

ya karaṇa saṅ narendradayitêki rakwa tumurun marâmupu sĕkar;
sasiki pinet nirânukhani citta, tan hana muwah siriṅnya ya, pinĕm,
sinari-sarîki raśmi nika, rājasunw asupuan ṅaranya subhaga.

Sahana nikaṅ wwaṅ adyah umarĕk samâmwaṅṅ i raras nirâṅapi laṅö,
makin alaṅö hanê wit iṅ aśoka sāmaja sirâṅikĕt sĕkar arum*;
narapati garjitâmbĕk umulat baṅun karawuhan hyaṅ iṅ masa kapat,
ri hayu nirêki rakwa kadi mukṣa riṅ tawaṅ amora riṅ śaśadhara.


--- Gambar page_143.png (halaman 143) ---
5

TEXT 131

Ya karaṇa saṅ narendra mañuluh-ñuluh sira n aṅĕmban* aṅhari-harih;
saṅ ahayu kepwan iṅ daya sirêki rakwa winawêṅ swaweśma* kanaka;

sumar i huwusnya rakwa kinĕnan sugandha jinĕm arja marbuk umirir;
prawala hanêṅ Smarālaya hiḍĕp ni rum nira ri ramya niṅ wukir anak.

(Canto 36: Jagaddhita)

1*

J*

Ndan saṅ śrī parameśwarī* masĕmu suṅkawa miṅay aṅĕsah wimūrchita,

suṅsut-suṅsut irârdha de ni paṅikĕt nira sĕkar asuluh niśākara;

heman rakwa rarasnya tan tulus, amogha kahawara tĕkap nareśwara;

yêkā hetu ni luh nirâdrĕs umilī tumus i jaja, mĕhah pinaṅkwakĕn.

Hah dyah, wruh ṅwaṅ i duhkha rakryan i gatiṅku wawaṅ i sĕḍĕṅ iṅ
mapet laṅö;

āpan kenaka niṅ madhubrata maṅantyakĕna ri huwus iṅ puḍak sumar*;

mwaṅ hyūn iṅ taḍaharṣa rakwa mamalar-malara ri kĕñar iṅ niśākara,

mwaṅ taṅ cātaka riṅ tawaṅ lĕṅĕṅ aṅantyakĕna riris i gĕntĕr iṅ patĕr.

Ndā tan maṅkana tâku, kewala walat sĕkar aṅamĕr i rumta riṅ tilam,

tan wruh yan carikĕnta riṅ kuku tĕkâpraṅĕn i luṅid i tuṅtuṅ iṅ halis;

de niṅ kuṅ sumaput manahku ri hajöṅta kawulaṅunan aṅgĕgö smara,

maṅgâku n pĕjahâsiluṅluṅa* laraṅku rurubana ri luṅsur iṅ tapih.

Lāwan masku, baṅun tan iṅ rat i panonkw iri kita kadi tan kawastwana,

lwir hyaṅ niṅ kusumâśarīra kita tan pakaraṇa mawilāsa lālana;

marmaṅku n kadi kapnĕtan kalatahan, wĕdi kaluputanâmĕkul tĕṅah,

āpan de ni hayunta rakwa kahiḍĕp hilaṅa ri silib iṅ kakâṅhaḍĕp.

(Canto 37: Kusumawilasita)

1

Maṅkana de nirâṅlipurakĕn turida wuyuṅ* i saṅ pinaṅkwakĕn,
maṅgĕh i kakwan iṅ turida rāga masĕmu salagâṅrĕṅö gĕrĕh;

lagy aṅudaṅ-hudaṅ susu sirâṅiduṅ akakawin aṅharas pipi,

ñör pyah i saṅ minaṅkana, baṅun kumuda mĕkar i tambwaṅ iṅ wulan.

Wahw anut iṅ gatî gati nirânuti mari matulak* wineh sĕpah.
Tan huniṅê raras niṅ amĕḍar* tapih asĕmu wiraṅ katiṇḍihan;
ramya parĕṅ silih-pulĕt ikaṅ luṅayan, asĕmu luṅgah iṅ gaḍuṅ
mwaṅ lĕmĕs iṅ wĕlas-harĕp, aket patĕmu nira, lĕyĕp samâlaṅö.


--- Gambar page_144.png (halaman 144) ---
132 ARJUNAWIJAYA

(Canto 38: Kalĕṅĕṅan)

1 Adawa n kawarṇana ri polah ira rĕĕp amukti saṅgama;
wĕkas iṅ wĕkas mari silih-silih-ujar iṅ akuṅ, nda tan humuṅ,
smaratantrayoga kinĕñĕp nira samawati niṅ karāsikan;
ya tinut saṅ adyah umĕnĕṅ gupay, asĕmu kalĕṅgak iṅ tilam.

2 Wĕkasan sirâṅlih aturū, paḍa harip ira, kālihan* hulĕs;
sira saṅ narendradayitâṅipi* mamĕṅ-amĕṅ iṅ Smarālaya.
Tumuluy mataṅhi sira rakwa ri huwus i kapiṅ rwa niṅ gati;
rahinêki rakwa, muni taṅ manuk awurahan* iṅ wwahan ratĕṅ.

3 Sumar ambabar mayaṅ ikaṅ pucaṅ arĕja ri saṇḍiṅ iṅ wuṅu,
kalawan gaḍuṅ wahu mure waṅi nika katĕkê nareśwara*,
*ṣumirir baṅun mamapag* iṅ karahinan akusut sakêṅ jinĕm;
pupus iṅ gĕḍaṅ wahu mĕkar, satapih alulunan hanêṅ dagan;

4 Jaladâraṅ asmu hayatan susu, malimunan iṅ sĕpĕt gaḍiṅ;
hana maṅgis arja tumibêṅ kṣiti, kadi laṭi niṅ wineh sĕpah.
Lalu māsa, śīghra n umijil hyaṅ Aruṇa, sumuluh riṅ ambara;
sira saṅ narendra wuwu*ĕn, lakibi tĕlas aśucy abhūṣaṇa.

5 Paḍa sampun akrama tikaṅ wwaṅ i dalĕm umarĕk ri jöṅ nira;
kaka len uwêña, karuhun saṅ amalihi lulut nareśwarī,
paḍa kasrĕpan lumihat iṅ wway ahĕniṅ atiśuddha nirmala;
paramôttamêka karĕṅö bañu nika n umijil sakêṅ śaśi.

6 Atidurgama ṅ wway adalĕm jalanidhi sama ghūrṇitâṅalun;
wĕki sök iwaknya wiparīta wĕnaṅ alapĕn iṅ macaṅkrama,
ri gatinya tan hana pasimpaṅan iṅ anata, nora sambhawa;
prawalâmaṅun wiwal î denya tan anuwuki buddhi niṅ maṅö.

7* Ika rakwa liṅnya ri narendra tĕka hirĕṅ* i jöṅ nareśwarī,
tinut iṅ wiraṅrwaṅ, apa tan sahur inamĕr anikwakĕn taṅan;
sira saṅ narendra wihikan sira ri manah i* saṅ nareśwarī
ri haturnya maṅkana, nimitta nira mawacanâpriyambada*:

8 ‘Ibu, haywa saṅśaya manahta, yayi, sata nikaṅ lwah adbhuta!
Tuwi sāgarâlwa kawĕnaṅ satakĕna, bibi, yan kitâharĕp.
Yadi muṅsirêṅ Amaraloka ya karĕpa* tĕkêṅ Śiwālaya,
riṅ apêki n ewĕha tĕkapku tumĕkakĕna siṅ prayojana?


--- Gambar page_145.png (halaman 145) ---
9

10

TEXT 133

Nhiṅ atêki dūra kita, masku, wĕnaṅ umulatê sĕḍĕṅ wibhū;

ndah anugrahaṅkw i kita, wastu, tan arĕsa ri rūpa ni ṅhulun.
Nda muwah tikaṅ wwaṅ i dalĕm sahana-hana niṅ aṅganê* purī.
tĕkan iṅ prawīra bala tan gumirisina nirakṣayêṅ manah>

Na wuwus nirêka*; tumuluy saka ri pamarĕkan nareśwarī
krama saṅ narendra, maṅadĕg sira ri wĕlahan iṅ lwah adbhuta;
bala wīrasaṅgha n umarĕk pramukha sahana saṅ watĕk ratu,
caturāśramêki pakamaṅgala* sira kadi dewatākrama.

Episode 9: The blocking of the Narmadā

(Canto 39: Śārdūlawikrīḍita)

1

Ambĕk śrī naranātha garjita mihat lwā niṅ mahā-Narmadā,
gambhīrâdalĕm iṅ tĕṅah sama lawan jro niṅ mahāsāgara;

ndah yêkā* sira yan triwikrama, magöṅ lwir Meru sākṣāt katon,
dīrgha ṅ hasta* sahasra ghora ya lumuṅ tulyâṅrĕgĕp* sañjata.

Huṅ huṅ huṅ, swara niṅ warastuti, lawan puṣpârja saṅkê wihat,

mwaṅ saṅ brāhmaṇa siddhy aśānti; humarĕp* ḍyam saṅ watĕk pārthiwa,
kapwânĕmbah i jöṅ narendra, karuhun têkaṅ wwaṅ iṅ jro purī,
mukhya śrī parameśwarîki sira harṣâṅañjalî jöṅ prabhu*.

Tindak, lwir bubula ṅ mahītala bĕlah, guntur tikaṅ parwata;

tan dwêka n tumĕḍun sirâguliṅ anĕṅkö lwah nikaṅ Narmadā;

sampunya n kasirĕp kabeh, sira baṅun tambak malaṅ riṅ nadī;

ghūrṇa ṅ matsya kabĕntur* awrĕg umĕsat de yaṅga* saṅ bhūpati.

lyun-hyun taṅ bala pekayodha maṅalap matsyânikĕp riṅ bañu;
mwaṅ têkaṅ mamariṅ, hanâmĕca-mĕcak, ramyā maṅañco maner,
len têkaṅ manusug, hana n paṅarakad, kīrṇâṅjalâkweh ḍatĕṅ,
ṅkānê sornya lahâtipalwa pacikurnyâkweh, hulamnyâriwĕg.

Kīrṇa ṅ praṅ-praṅ agöṅ, tajinya lumarap lwir khaḍga tikṣṇôjwala;
lĕmborâdbhuta baṅkapönya kasatan mwaṅ taṅ mumul sumbilaṅ
buntĕk pe waḍukaṅ* pĕsutnya maliwĕr totok kakap mwaṅ lajar*,
bandĕṅ mwaṅ balanak lumumpat aṅawur* himpĕr jawĕh* riṅ tawaṅ.

Ramya ṅ wwaṅ marĕbut, hanâṅduk anujah mīnâgĕṅ atyadbhuta,
len têkaṅ winatĕknya rakwa katĕkê ṅgwan śrī supatnîniwö;
sakweh-kweh nika nora kantun atumaṅ lwir parwatânak ḍatĕṅ;
tiṅkah saṅ mapatih Suwandha karaṇanyâkweh tĕmĕn lwaṅ nika.


--- Gambar page_146.png (halaman 146) ---
134 ARJUNAWIJA¥Aṅ

(Canto 40: Jagaddhita)

1 Ndan saṅ śrī parameśwarī sira hanêṅ bukur i tĕpi nikaṅ lwah uttama,
guṇḍik mwaṅ paricārikêka n umarĕk kaka-kaka nira len uwâṅdulurṣ
lwir kady elik i kīrṇa niṅ hikan* atumpuk i harĕp ira, tan sinanmata,
de niṅ mas maṇi ratnasaṅgha kasatan kadi karaṅ i samīpa saṅ prabhu.

2 Endah lwir dwiradā tatur*, hana baṅun makara cawiri liṅgarūpaka;
waiḍuryâsĕmu caṇḍi kahyaṅan, awarṇa kabuyutan i madhya niṅ bañu;
muntab söṅ i mirahnya rakwa kahiḍĕp hyaṅ Anala tumurun sakêṅ

tawaṅ,
hintĕn wiḍruma kuśyarāga ya hĕnī nika, mawatu saghanṭa len pawal;

3 len têkaṅ kadi lĕmbu śuddha rajatanya kumĕḍap anaruh diwākara*;
sākṣāt hyaṅ Parameśwarâruhur anindita maṇi kumĕñar prabhāswara;
lwir saṅ hyaṅ Giriputrikôpama ni nāga-panawaṅ* ika pīta tan kasah;
kṛṣṇâgöṅ kadi Hastiwaktra saha Śaiśuka marĕk i bhaṭāra Śaṅkara;

4 rukmâlwâmbaḍawaṅ-nalâṅalad-alad* pawulatan ika muntab ujwalaj
sök ratnâdhika bhāswarê tĕpi mĕluk kadi sisik iṅ Urāgarāja ya.
Tan ṅeh yan huniṅan gatinya kahiḍĕp ḍasar i wĕkas ikaṅ mahītala,
wwai mumbul kumucur sakê* rĕṅat ikâsĕmu tutuk ika rodra göṅ galak.

5 Yêkâṅde sukha niṅ wwaṅ adyah i dalĕm, makahulu hayu saṅ nareśwarī,
lagy aṅgo mirah indranīla maṅalap kanaka luru baṅun sakêṅ bañu,
len têkaṅ kadi ciṇḍagâgaligiran kadi pisaṅ arĕjôlĕr-olĕran;
dudw êkaṅ marêbut maṇīndra gumawaṅ sumĕṅ i mukha baṅun wulan
tiba.

6 Tan tuṅgal rwa matêki polah ikanaṅ wwaṅ apĕniṅan amet dhanêṅ*
bañu;
honya ṅ nohan umĕntas olih ika ratna paḍa paḍa suteja bhāswara,
hetunyâmuni tan hanêki winarah, wĕdi wihikana saṅ nareśwarī,
āpan rakwa duwĕg pakocala ni kĕṇḍit ika karaṇa niṅ sinūkṣmakĕn;

w ww

7 anyat taṅ wara mutyahāra kinĕñĕp pinilihan ika riṅ śilârĕmuk,
mwaṅ ratnâdhika rowaṅanya ya tĕkĕk-tĕkĕkan ika mĕne n pabhūṣaṇa;
len taṅ nīla winiṅkis arja pakasimsiman* ika pinakeṣṭi niṅ hati;
kṛṣṇâlwârĕja pahyasanya kaharĕpnya gawayakĕna yan tĕkêṅ umah.

8 Wwanĕĕn lwir tĕlĕṅ iṅ samudra mahĕniṅ bañu nika ri harĕp nareśwara*;
siṅgroṅ siṅgwan ikā śilā maṇi suteja sumarasah i duṅhus iṅ paruṅj
ṅkā tôṅgwān ira saṅ narendradayitâdyus aṅuray, atiśuddha nirmala,
eñjuh yan paṅusuk payodhara tĕkêṅ wĕtis inisuhan* iṅ kakâṅamĕr.


--- Gambar page_147.png (halaman 147) ---
10

11

12

13

TEXT 135

Maṅkin lĕṅlĕṅ i rum nirâṅliga-ligâraras apatĕlĕsan putih mirir,

lwir dewī mahas iṅ mahâmṛta, baṅun Rati* maśuci marêṅ* Taladhwaja.

Meh tan dhairya narendra rakwa lumihat ri sira, harĕp amuktya
saṅgama,

sākṣāt hyaṅ Tripurāntakârdha kasĕkan turida ri paṅigĕl Maheśwarī*;

ndan saṅ hyaṅ Gaṇa riṅ swadanta pakaśalya, karaṇa nira tan
pacumbana*

mwaṅ saṅ śrī Giriputrikâṅdani kumĕl Paśupati tinut iṅ manah lĕṅĕṅ.

Maṅkā têki manah narendra wawaṅ aṅhrĕti ri* lulut irê nareśwarī;

byaktêkaṅ mawilāsa bhasmi tĕkap iṅ wari* babal* i pataṅhya saṅ prabhu.

Yêkā hetu nirâṅamĕr juga ri saṅ wwaṅ ahayu pinakêsi niṅ purī,

lagy âmaṅkwakĕn iṅ jajâsĕmu śilânayana jaja nira n tiniṅhalan;

hastâkweh kadi kaywan iṅ gĕgĕr, ika ṅ maṅamĕr, asĕmu luṅgah iṅ gaḍuṅ,

marmâṅhol tĕṅah, aṅgamĕl susu, baṅun raras ira kadi ṅūni riṅ jinĕm.

sakweh niṅ marĕk arja rakwa kahiḍĕp mamĕṅ-amĕṅ i surud niṅ ampuhan.

Saṅsiptan, ri huwus nirâhyas asalin tapih arĕja ginatra riṅ tatur,

mwaṅ wastrârja sugandha bhūṣaṇa huwus ḍatĕṅ ika ya tĕkap nareśwara.

Buddhi śrī naranātha harṣa lumihat sira ri sukha niraṅ nareśwarī;
mwaṅ strī jro pura* śuddha tan hana wikalpa n umulat i sirâtikādbhuta,
ṅhiṅ holih nika ratna kañcana ginoṣṭi, lawan ika bhinukti tan kuraṅ;
hetu śrī naranātha mojar amanis-manis ira ri manis nareśwarī:

(Canto 41: Śikharini)

1

“Tuhankw induṅ, saṅ lwir hyaṅ i lĕṅĕṅ i lĕṅlĕṅ niṅ udadhi,
marâṅicchâṅantî jaja masĕmu muṅgw iṅ karaṅ arĕs;
masaṅhub* româwrâhirĕṅ akila* kady âtĕmaha rĕm;
kĕḍap niṅ śocânraṅ taṭit umĕtu saṅkêṅ* śaśadhara;
urojârjânraṅ nyū gaḍiṅ i tĕpi niṅ sāgara lĕyĕp;

tĕṅah maryak kady aṅjahatakĕna* kuṅ niṅ wwaṅ umulat.
Nda saṅsiptan, siṅgih kita, bibi, putus niṅ lituhajöṅ,

— ‘ulih niṅ hyaṅ ṅuny âmutĕr, ika hiḍĕp niṅ wwaṅ alaṅö.
Kapūhan tan mātrâku tĕkap i manahtê ṅhulun, ibu,

nda tan gup-gūpĕn*, tan gumirisina de niṅ tanu magöṅ;
uśānâkweh dewâsura gaṇa mahāyakṣa ya pĕjah,
kawös-wös glāna n ton luṅayan i kakantâdbhuta lumuṅ.


--- Gambar page_148.png (halaman 148) ---
136 ARJUNAWIīJ]AYṅ

4 Kalīṅanyêki n tan hana maḍani rumtêṅ* tribhuwana,
wĕkas niṅ strī siddhîṅ hayu kita hiḍĕp ni ṅhulun, ibuṭ
Sahur saṅ lwir hyaṅ niṅ kusuma n umalĕs*: ‘Dū, taha, kaka,
widhintêkī hetuṅkw i tan arĕs i rumtâmahi laṅö.

5* Ndi têki wwantĕn bhūpati kadi kitânindya saphala,
surūpânwam lwir hyaṅ Smara, Paśupat* śakti subhaga>’
Nda tan warṇan tiṅkah nira silih-alĕm tan kaputuṅan;
wiwakṣan śrī Lĕṅkeśwara sira hanêṅ nūsa ri ruhur.

6 Sĕḍĕṅ dhīrâmūjā sira, saha japā yoga dharaṇa,
ri saṅ hyaṅ liṅgârca pratima maṇi tejomaya lumöṅ;
muwah sakweh niṅ rākṣasabala paḍâmurṣita kabeh,
apan sākṣāt jtwânugama* saparan saṅ Daśamukha.

7 Saroṣâwrĕg sakwehnya haru-hara de niṅ bañu magöṅ;
gĕgĕr, lyab taṅ lwah minḍuhur ika tĕkap śry Arjuna lumah,
gumuntur prāptêṅ* thāni wana kahawan mwaṅ tĕgal ayun,
muwah taṅ nūsa sthāna Daśamukha sampun kasaputan.

8 Ya hetunya ṅ wwil ghūrṇita mawurahan riṅ laṅit umuṅ,
kinon de saṅ yakṣādhipa gumĕmĕtêṅ bhūmi, parana
îkaṅ saṅkan mwaṅ hetu ni bañu nikaṅ lwah mamalapar*,
apan ṅūni n tapwan hana wĕnaṅ amaṅpaṅ laku nira.

9 Inôṣṇa* mwaṅ bāyw adrĕs ika tĕka mandê* sira jĕmur,
surâdi byaktârĕs kumĕl akĕtĕran tan hana mulat;
balik taṅ wway duṣṭânaputi sira riṅ nūsa maṅĕbĕk*,
ya hetu śrī Lĕṅkeśwara sira musî* jöṅ niṅ acala.

(Canto 42: Jagatnātha)

1 Byatīta, ri huwus Daśāsya maṅalih maṅusir i hujuṅ iṅ wukir Maṇi,
ḍatĕṅ sahana niṅ balâsura kinon jumĕjĕpa mahasêṅ wanāntara,
makāśya Sukhaśāraṇêka humatur ri* hana niṅ agawe gĕṅ iṅ bañu:
Saṅ Arjuna Sahasrabāhu pakanāma rasika ratu Hehayottama.

2 Sumeru girirāja rakwa rĕbah iṅ jalanidhi saha wṛkṣa sök rubuh,
ya tôpama nirêṅ* lwah adbhuta Sahasrabhuja malaṅ i madhya niṅ
bañu.
Ya hetu nikanaṅ wway adbhuta maluy, bĕbĕṅ ika ya tĕkap nareśwara;
i sormya n atiramya mīna kasatan wĕki lagi paran iṅ macaṅkrama.


--- Gambar page_149.png (halaman 149) ---
TEXT 137

3 Baṅun lĕṅĕṅ i ramya niṅ pasir atêki sahana-hana niṅ wwaṅ iṅ purī,
muwah sahana saṅ watĕk ratu masomahan anuwuki tiṅkah iṅ maṅö,
paḍâsira-siran prayatna mamaṅan maṅinum ika rumakṣa saṅ prabhu,
sahâstra-bala-kośa-wāhana pĕnuh kadi manah iṅ amūka riṅ musuh.

4 Daśāsya sira gadgadêka rumĕṅö: ‘Tak atakut i gatinya maṅkana,
parāna juga. Liṅ nirâdbhuta n umaṅkata mamĕjahanê saṅ Arjuna.
Nda śīghra humatur* Prahasta mara tan tut i manah ikanaṅ* Daśānana,
pramāṇa ri suśakti saṅ ratu Mahispatinagara mahāprawiīra ya.

5 ‘Ahā prabhu Daśāsya, bhoh laki, hade bapa, wuruṅakĕna ṅ* prayojana!
Saṅ Arjuna ṅaranya, dūra n ika yan kawĕnaṅa tĕkap iṅ mahâsura;
uśāna riṅ uśāna dhīra suyaśa n turuṅ awiraṅ i madhya niṅ raṇa,
apan sakala Rudramūrti dadi mānuṣa kumĕmit i haywa niṅ jagat.

6 Watĕk ratu mahātirodra saha wāhana bala kadi dewatakrama:
praśasta wara-Wiśwabajra siniwî* Magadha, sakala Keśawôpama;
Awaṅgapati Sūryaketu panĕlah nira subhaga, sawaṅ Prajāpatij
śry Awantipura Candraketu, kahiḍĕp hyaṅ Amarapati wīra digjaya*;

7 Kaliṅgapati Dharmaghoṣa, Yama-tulya sira tan awĕdîṅ parāṅmukha;
ri Siṅhala narendra Ghorabala, Bāyu-sakala sira riṅ parākrama.
Taṅeh yan ucapĕn kabeh sahana saṅ para ratu, kadi Mṛtyu yar hiḍĕp,
prawīrabala koṭi-koîi, para rājatanaya paḍa śakti siddhimān.

(Canto 43: Sragdharā)

1 Nā tôjar saṅ Prahastâkrama; dadi sumahur saṅ Daśāsyâpyak ahya:
Bhoh bhoh, ndī dewa yakṣâsura wĕnaṅa manonê mukhaṅkw âtirodraî
Yadyan saṅ hyaṅ Trirājyāntaka lagana kunaṅ, mon ikaṅ Wiṣṇumūrtya*,
tan byaktā niścita ngwaṅ pĕjaha*; tuwin ikā sy Arjunâmatyanâku!

7- A

2 Lāwan dūra n juga ṅwaṅ kawĕnaṅa tĕkap iṅ śatru śūrâtirodra,
de niṅ Brahmāwarânugraha turuṅ amĕpĕg śakti niṅ yoga hetu;
acchedyâbhedya, sampun hana ri kami kabeh sthūlarūpāṅgakāra,
sūkṣmânindyâprameyêṅ guṇa matĕmahanâneka rūpaṅku dadya.

3 Tĕkwan tan matya de niṅ ripu sahana nikaṅ wīra riṅ bhūr-bhuwah-
swah;
sakweh niṅ dewa yakṣâsura garuḍa lawan daitya bhūtāṅga nāga,
mwaṅ taṅ gandharwa widyādhara gaṇa, riṅ apa n laṅghanê pādukaṅku?
Towin yan mānuṣâsambhawa mamĕjahanêkiṅ Daśāsyâtirodraṭ


--- Gambar page_150.png (halaman 150) ---
138

ARJUNAWIJAYA

(Canto 44: Śārdūlawikrīḍita)

1

Nkā rakryan mapatih Prahasta mawuwus* marma n praṇamṣê haji:
‘Dū saṅ Rāwaṇa, tan hanêki cala niṅ wīrâlah ambĕk mati,

tan sor de ni kadibya niṅ para mĕnaṅ sthīrânurāgêṅ jagat;
wāhyâdhyātmika rakwa yogya gawaṣĕn de saṅ mahāyuddhaga.

Tĕkwan tan hana rakwa wīrya kadi polah niṅ sukīrtî sarat;

sök riṅ swarga makādi dewa maṅalĕm, sakweh nikaṅ wwaṅ kabeh,
astam taṅ kulawandhu warga mamuji, stry ânak putunyâbuṅah;
maṅkāṅ wīra matî ranaṅgaṇa yadin śūrâtidhīrôttama.

Nhiṅ têkaṅ mati tan panut ri rasa niṅ śāstrâtipāpêṅ jagat,

nirdon têki patinya rakwa kahiḍĕp walyan paratrâtigas;

yadyan jīwana, yan curibrata, hilag* boṅ lĕs, matiṅgal musuh,
towin rakwa manuṅkulâti macĕmĕr, byaktâṅhĕtêṅ rorawa.

Saṅkṣepan*, prabhu, sojar i ṅhulun ike saṅ rākṣasendrādhipa:
haywa wruh-wruh i don mahâsura yadin tan matya de niṅ musuh.
Tonĕn saṅ garuḍêki tan mati tĕkap saṅ hyaṅ mahā-Keśawa,

de niṅ buddhi mahâwamāna kasilib, ndah mūla niṅ wāhana.

(Canto 45: Wasantatilaka)

1

Yêkâmaṅun hali-halinkw* iki, saṅ Daśāsya,
yar göṅ prabhaṅga ri siraṅ prabhu Hehayāṅśa,
āpan widagdha tuwi śakti mahāprabhāwa,

tan sor dahat juga tĕkap Madhusūdanêṅ praṅ.

Paṅliṅgana ṅ guṇa: wĕnaṅ tumahön ikaṅ wway,
dehâtikādbhuta sahasrabhuja pwa hetu.

Toh ndy âta śakti nira, yan mulatêṅ* musuh sök,
byaktâmĕwĕh sumĕk i sālwa niṅ aṣṭadeśa*.

Ndah yogya tânya juga, haywa mahâwamana
maṅkwêṅ* musuh guṇa, balanya duwĕg wiwakṣan!
Yan sora, nora phala niṅ laga yogya gĕṅĕn;
heman yaśanta riṅ uśāna mahĕlya lajjā.

Towin narendra sira saṅ musuhêka dibya,
tan mūrkhabuddhi sira, kewala lālanâmbĕk,
siṅgih matêki sira hetu ni göṅ nikaṅ wway,
yapwan humĕntas ika niścaya satnya śobha.


--- Gambar page_151.png (halaman 151) ---
10

11

12

13

TEXT

Maṅke pwa rakwa rĕwĕkĕn sira patyananta!
nirdoṣa rakwa sira tan ya ta matya denta.
Saṅsipta, yogya pakamitra* siraṅ* narendra,
paṅgil sirâwaraha riṅ laku dibya tūtĕn.

Nā liṅ Prahasta; sumahur Daśawaktrarāja:
‘Hah dhik* ta koṅ asura tuccha mahātipāpa,
akweh wuwusnya* juga tan rĕṅĕn iṅ prawīra;
sep glis, walik kamu marêṅ* ripu yar takut ko!
He he kamuṅ bala mahâsura wīrayodha,

toh ndy aṅ sinādhyamu kabeh, mapa tôlahantaê
Yadyan tayêki tumutêry aku, mon patiṅgal,

maṅgĕh ṅhulun pwa ta n umatyana ṅ Arjunêṅ praṅ.

Yan śakti śūra kĕtikaṅ* ripu Wiṣṇu-tulya,
akw îki rakwa lawananya tumampuhêṅ praṅ;
mon sora, mon amĕnaṅêṅ raṇa tan dadi jrih;
ndah srĕbya tâkw anularêṅ* garuḍâtituccha.

Towin ya pakṣy adhama hīna kuraṅ prabhāwa,
hetunya yan kadi wimāna wimāna ni ṅwaṅ.
Aścarya buddhi mami de Harimūrtidewa,

yan wany amaṅpaṅa hĕlĕm ry aku dibya riṅ rat.

Ndah yan huwus pĕjah ikaṅ prabhu Hehayāṅśa,
sakwehnya bhasmya tĕkap i ṅhulun iṅ raṇāṅga,
ṅkā tâku muṅsira marêṅ Hariloka donĕn,

āpan musuh kaliliran ri gatinya maṅka.

Lāwan ta hetu niṅ atön mubura ṅ triloka,

hyaṅ Wiṣṇu rakwa pinakeṣṭi sinādhya tan len;
āpan hiḍĕpkw atuluṅêṅ Dhanarāja ṅūni,

riṅ swarga rakwa sĕḍĕṅ iṅwaṅ adaṇḍa-daṇḍan.
Saṅsipta rakwa paran iṅ hṛdayâtiguhya:

ṅwaṅ matya denya n aku matyana yêṅ raṇāṅga.
Siddha ṅ prayojana hiḍĕpku, yadin samaṅka;
maṅgĕh makol agada* śakti lawan bhaṭāra.

Nā liṅ nirâ”lpa sumawak ri bhaṭāra Wiṣṇu;
krodhâpyak ahya matĕmah daśawaktrarūpa,
krūrâtiwiṅśatibhujâkrama sarwasāstra;

cĕt, tan katon sira katon tutug* iṅ nabhâhya.


--- Gambar page_152.png (halaman 152) ---
140 ARJUNAWIJ]AYâ

14 Liṇḍu ṅ mahītala, rĕṅat gumiwaṅ sakāmbah;
saṅhāra tulya ni wuwus nira, rāwaṇêṅ rat:
‘Ay ay Prahasta, lihatêki manahku dibya!
Ndi ṅ dewa tan pĕjaha deṅku yadin prasaṅga?

15 Byakta ṅ Sumeru kalĕbur* pususĕṅkwa* bhasman,
mwaṅ saptasāgara ya dadyana ṅ ekasindhu.
Maṅkâmbĕk iṅ mihat i saṅ Daśawaktrarāja,
krūra* prawīratararākṣasa bhakty anamya.

16 Nkā Bajramuṣṭi makamaṅgala* niṅ prakopa*,
Dhūmrākṣa Durmukha Suparśwa ṅ Anīla Daṛṭḍ€a,
Mārīca Kampana Sumatta si Yajñagopa,
Suptaghna Saṅhati lawan Praghasâtirodra.

17 Sakweh prawīrabala rākṣasa garjitâhya*,
aścarya yan mulat i saṅ prabhu ghorarūpa;
hetunya yan paḍa makon ḍatĕṅêṅ* musuh sök.
Khiṅ saṅ Prahasta juga tan pakabuddhi maṅka.

18 ‘Bhoh, ndi n musuhta riṅ* uśāna tumaṅgĕhêṅ praṅ?
Śrī Bāṇaputra saha pārthiwasaṅgha naṣṭa,
mwaṅ saṅ Dhaneśwara kakâṅgĕh ira n pacuṇḍaṅ,
de rākṣasendra putus iṅ waraśakti riṅ rat.

19 Kailāsaparwata muwah ta ya hīna denta,
syuh bhasmi rakwa* yadi tan tuluṅĕn bhaṭāra;
śrī Mārutêki sira rakwa tĕlas manuṅkul,
tuṅkul nirêki n aliṅan kṛtadikṣitāṅga.

Episode 10: T*ke heroism of Suwandha
(Canto 46: Kilayu manĕḍĕṅ)

1 Ahyā Daśamukha n atigarjitê* pamuji* niṅ bala paḍa sumĕgut,
maṅkin guragaḍa kadi Kālarudra* maharĕp mamaṅana bhuwana.
Rĕp, riṅ kṣaṇa wawaṅ atisomya śobhita sahâstra muśala ginĕgö,
ṅkānê ruhur i walakaṅ iṅ wimāna sira śīghra n umibĕr i tawaṅ.

2 Ghora ṅ gaja kuda ratha* sewu lakṣa maṅiriṅ; kṣititala gumĕtĕr,
guntur ṅ acala, rĕṅat ikaṅ Sumeru kahiriṅ tribhuwana gumiwaṅ,
dhwas taṅ kayu-kayu paḍa bhasmibhūta, watu śīrṇa kaparah arĕmuk;
lwir megha mamaḍĕmi sĕnö hyaṅ Arka laku niṅ bala gaganacara.


--- Gambar page_153.png (halaman 153) ---
3

TEXT 141

Byātīta ri gati nira saṅ Daśānana; Mahispatibala caritan,

sampun wruh i ḍatĕṅa* ni saṅ mahâsura dumona tumĕkana haji
paṅliṅgana: ṅ asurabalêki* kīrṇa ṅ anilib* titir aṅiṅĕtakĕn,
strīrūpa hana jalu waneh hanêki matĕmah yatiwara kamatan.

4* Yatna ṅ para ratu paḍa gadgadêki n umuwah balagaṇa sahana,

10

11

rakryan patih ika pinakādi, nāgata pataṅhya narapati sira,

de niṅ ripu niyata tĕkâṅhalaṅ-halaṅi* polah iṅ aṅapi laṅö.

Ndah yêka karaṇa nira śīghra yan mapagakĕn Daśamukha rĕwĕkĕn.
Sampun lĕpas ika katĕkêṅ tĕgal prawaga, bhūmi samara katĕmu;

ṅkā tâkuwu-kuwu sira saṅ watĕk ratu, saha dhwaja kalaha* humuṅ.
śrī Māgadhapati pakamaṅgalâdhipati niṅ para nṛpati ḍatĕṅ,

muṅgw iṅ ratha kanaka, baṅun hyaṅ Arka sumĕnö buṅah i mukha nira;
gaṇḍewa ri kiwa, śara bhāswarêki tĕṅĕn, titir inayatakĕn,

— ndi ṅ rākṣasa wĕnaṅ amukê pamuk nira mĕnêṅ raṇa, niyata gĕsĕṅ;
lakṣêwu bala nira, suraknya ghūrṇita mahārṇawa*-sama karĕṅö,

huṅ niṅ gaja ratha kuda ṅ oṣra, śaṅkha tinulup, bhuwana* haliliṅĕn.

śry Awaṅgapati hana ri rĕṅga niṅ ratha, sabhūṣaṇa nira kumĕñar;
śwetāmbara nira kinĕnan tulis kanaka parwacarita kinĕñĕp;

cakrâṅĕpĕr i taṅan irêki dīpta, kahiḍĕp wulan anuluhi rat;

kīrṇa ṅ curiga bala sahâstra, wintaṅ upamanya n aṅibĕki tawaṅ.

Śry Awantipura muśala sañjatâgra rinĕgĕp nira sumĕṅ i jaja,

muṅgw iṅ ratha maṅadĕg, anindya bhāswara tutup gĕluṅ ira n umurub;
sök taṅ bala paḍa kawĕṅan tumiṅhal i sabhūṣaṇa* nira dumilah,

kady aṅgĕsĕṅana mubura ṅ jagat laku nira n Paśupati sakala.

Ndan śrī narapati ri Kaliṅga dibya hana riṅ ratha maṇi lumarap*,
catra rwa sumĕkar aputih baṅun katurunan śaśadhara mapalih*;
raktadhwaja nira kumĕlab lumöṅ kadi kilat, saha gĕlap anitir,

de niṅ balagaṇa paḍa ghūrṇitâkrak alapâgya* mamuka riṅ ayun.

śrī Siṅhala balapati* koṭi lakṣa gumuruh miriṅi laku nira,
ṅkānêṅ gajapati sira kādbhutâmutĕr i daṇḍa nira kawigaran;
krūrâṅgĕtĕm asĕmu tĕkâmukâswa juga yan Daśamukha ḍatĕṅa;
prodbhūta salaku nira tan hanêka karĕs* iṅ hati n inaṅĕn-aṅĕn.

Tan ṅeh yan ucapakĕna saṅ watĕk ratu; muwah para nṛpatisuta:
Sodhātmaja Magadhasutêki Kardhasuta Siṅhalapatitanaya,
mwaṅ Śaiśuka Subala Kaliṅgaputra, paḍa wīra suyaśa malaga,
mātus dulur ira paḍa rājaputra sĕḍĕṅ iṅ guṇa tan iman-iman.


--- Gambar page_154.png (halaman 154) ---
142

ARJUNAWīJAYâ

(Canto 47: Śārdūlawikrīḍita)

1

Nkā rakryan mapatih Suwandha pinakāgraprāṇa niṅ sañjata,
sākṣāt śry Arjuna muṅgu riṅ* ratha maṇīndrâtyanta riṅ śobhita;
sök garwa ṅ bala sewu lakṣa maṅiriṅ kapwâsusun ghūrṇita.

Ndah sampun mapagĕh. Daśāsya wuwusĕn, mārgāmbarâglis ḍatĕṅ.

Kaṅgĕk* taṅ bala rākṣasâsurak awū de niṅ musuh kādbhuta,
sākṣāt parwata sewu rakwa kahiḍĕp sakweh watĕk pārthiwa,

lwir guntur sumarambah iṅ raṇa balanyâṅde tĕgĕg niṅ manah;
maṅkâmbĕk prabhu Hehayāṅśa lumihat kweh niṅ musuh rākṣasa.

Ndan saṅ Rāwaṇa ghora yâkuliliṅan muṅgw iṅ wimānâkila*,

harṣa n ton ri gĕṅ iṅ musuh: ‘Riṅ apa yan tan bhasmya!® liṅ rāsika.
Nkā rakryan mapatih cumuṇḍuk irika mwaṅ wīrayodhâdhika;
āscarya ṅ* Daśawaktra denya kahiḍĕp śrī Hehayāṅśaprabhu,

de niṅ bhūṣaṇa sarwabhūṣa* paṅasih saṅ śrī narendrādhipa,
riṅ rūpâdhika, riṅ guṇêki juga tan sor ardha de saṅ prabhu.
Nāhan hetu nirêki rakwa mawuwus göṅ māna, bhinna ṅ kĕna,
garwâmbĕk paṭu* nirbhayâṅamah-amah lwīr Antakâṅiṇḍarat:
‘Ai koṅ Arjunarāja, rāja nikanaṅ sāmantarājādhipa,
lwâmbĕktêki wĕkasmu rakwa lumihat riṅ candrasūryakrama.
Bhoh, pembuh śata koṭi lakṣa ratu len dewâśrayantôṅsirĕn,
maṅgĕh tan surudâku matyana ri ko, koṅ mānuṣâtyâdhama*.

Saṅsiptan, laku yuh nihan, bapa, panĕmbṅh ṅke ri jöṅ ni ṅhulun!
Sakweh-kwehmu narendra haywa jaga tan bhaktîṅ* mahā-Rāwaṇa;
mwaṅ stīratna suputrikâdi wawanĕn paṅhĕlya jīwa prihĕn.

Yan tan maṅkana, hah harah, papagakĕn śaktiṅku tan popama!

(Canto 48: Wasantatilaka)

1

Nöôjar Daśāsya; sumahur* saṅ anindyamantrī,
śūrâtidhīra juga tan hana rĕs niṅ ambĕk:

‘Ai rāksaṣendra, huniṅan da tĕkapku mojar!
Tan śry Arjunâku, tuwi tan wĕka wandhuwarga.

Mantrī wiśeṣa pakanaryama niṅ sarājya
parnahku de ny aji mahāprabhu bhūmipāla*;
mwaṅ donku yar mapagakĕn ri tĕkanta maṅke,
dhairyâpti rakwa mihatêṅ* Daśawaktrarūpa.


--- Gambar page_155.png (halaman 155) ---
TEXT

3 Lāwan muwah karaṇa niṅ tĕka tan dadi jrih,
hamham rumĕṅwakĕn i donta mahātiduhkha,

de niṅ wway adbhuta bĕbĕṅ tĕka riṅ wanādri
hetunta yan harĕp amuṅwa* ri saṅ narendra.

Ndā haywa maṅkana tĕkap prabhu Rāwaṇâmbĕk*,

krūrâptya maṅhalaṅanêṅ awilāsa ramya.

Yapwan sake* gĕṅ iṅ apakṣa makīrtya riṅ praṅ,
mah praṅ! ṅhulun pĕjahi yan kamu wīra rodra.

Kīrṇa ṅ watĕk ratu kabeh paḍa śūra dhīra,
dūra n harĕp-harĕpa mātra manuṅkulêṅ praṅ.
Saṅsipta, bhoh, lĕpasakĕn tikaṅ astra dibya,
Brahmāstra konta hala len gada cakra bajra.

(Canto 49: Indrawajra)

l

Liṅ saṅ sumantrī paramātidhīra;
sakrodha saṅ Rāwaṇa kādbhutöôjar:
‘Dhik hah ta koṅ wīrabalâtituccha,
āḍâcĕmĕr, lwir tuhu wāni garwa.
Ndîkaṅ mahāwīra wiśeṣayodha,
mwaṅ taṅ mahāpārthiwa dewarāja,
donya n tumĕṅhêry aku riṅ raṇāṅga?
Yāwatnya tāwat niyatanya bhasmya.

Ko pwâtipāpâdhama wīra tiryak,
dūra n wĕnaṅ jīwana ṅ aṅga pūrṇa.
Prit trik masowe pĕjahanya durga,
ndah sopadin patyamu deṅku maṅke.

Hīṅanya wandhy âku tumarjana ko,
tan saphalâñampuri sañjatāgra.

Nhiṅ sy Arjunântin* lawanaṅku dibya,
nā* pekawadwaṅku lawannmu tan len.

Nöjar niraṅ Rāwaṇa, śīghra luṅha
muṅsir giri sthāna nirêka ṅūni;
sampun kinon taṅ bala wīrayodha
kapwâmukêkaṅ bala Hehayāṅśa.

pJ

143


--- Gambar page_156.png (halaman 156) ---
14

6

10

11

12

13

14

ARJUNAWīJâAYâ

Ghorâsikĕp* taṅ wwil aneka rodra,

tan dwâcucuk mwaṅ bala Hehayāṅśa;
meww-iww* aṅ aśwa dwipa len turaṅga,
guntur lawan sāgara tôpamanya.
Lumrâṅĕbĕk riṅ raṇabhūmimadhya
yakṣādhipa mwaṅ para rājasaṅgha;
taṅkĕp nikī tulya mahāprakampa,

goṅ bheri ginwal kahalâtri ghūrṇa.

Krodha* ṅ watĕk Hehaya śīghra maṅsö,
dukduk panah gaṇḍi wataṅ prakīrṇa,
len taṅ tuhuk tomara candrahāsa,
cakrāyudha mwaṅ hala sañjatanya.

Bhraṣṭa ṅ watĕk Rāwaṇa durbalâhya;
krodha ṅ wwil atyadbhuta wīra rodra,
mohâṅĕmah khaḍga mahāstra dīpta,
len* taṅ gadā cakra ya tênĕlönya.

Sök taṅ mahāsañjata bhasmi denya,
nāgendra śārâgni śilâdri cūrṇa.

Nā hetu niṅ Hehayawīra mawrĕg,
kagyat winuk* durbala naṣṭa māgap*.

Wwantĕn mahāwīra ri Hehayāṅśa
tan* jrih tĕkap niṅ rîpu Kāla-tulya;
yêka n tĕḍun saṅka rikaṅ rathâdrĕs*,
prĕp, tĕṇḍas iṅ rākṣasa tan dwa bĕntar.
Maṅkin tikaṅ praṅ, paḍa śūra dhīra;
len taṅ silih-duk paḍa śaktimānta,
mwaṅ taṅ silih-kaṇḍaga timbul alwat,
dudw aṅ paḍâmwah tarawaṅ ḍaḍanya.

Yêkâpagut tan hana sor iṅ ambĕk,
astranya sampun makular-kalīran;
glāna n yaya n dhira silih-ḍuḍat twas,
rotâṅḍuḍuk hampru paḍâñawuk rah.

Honya ṅ mahāwīra madaṇḍa-daṛṇḍan,
guntur mara ṅ adri tĕpi n katĕmbuṅ*;
len taṅ silih-tomara riṅ gajendra,
len taṅ silih-betala* riṅ kudôṣ©ṭra.


--- Gambar page_157.png (halaman 157) ---
15

TEXT 145

Kīrṇa ṅ mahāwīra macāpa-cāpan,
yakṣâmanah bāṇa sahasra lakṣa,

hrū saṅ watĕk pārthiwa koṭi lakṣa,

cĕb cĕb, tumañcĕb maṅĕne musuh sök.

(Canto 50: Sragdharā)

l

Tatkāla ṅ wīrasenâpraṅ apagut asuwe, lwaṅ nikâmarwatâkweh;
yêkâwrĕg durbala ṅ Hehayabala katĕḍun riṅ gĕtih sindhu-tulya;
puh tan wriṅ de tĕkap niṅ karaṅ iṣu masusun bajra cakra n tinutnya,
towin pinrih* tĕkap niṅ wwil agul-agul amuk riṅ mahādaṇḍa konta.

Ghora ṅ yakṣêṅ laṅit ghūrṇita, garuḍa sahasrâdbhutā sadrĕśanya,

tan dwânambut musuh rwā tĕlu pitu winawêṅ ambara ṅ śatru śakti;

akweh bhāwanya n anyat: hana kadi mamunuh sūkara śwāna* tulya,

dudw aṅ kady âmunuh minda hariṇa gawaya mwaṅ krĕwag carwa
donya.

Kīrṇêkaṅ Hehayāṅśaprabhu pinuka-pukaṅ de nikaṅ yakṣa rodra;
yêkâṅde wrin-wrin iṅ pārthiwabala malayu mwaṅ watĕk rājaputra.

Nkā saṅ śrī Māgadhendrâṅgĕgĕr anihaṅakĕn* sarwa bāṇêṅ rathāṅga,
mwaṅ têkaṅ bajra saṅkê panah ira n umijil ghūrṇita ṅ śatru kagyat.
Syuh bhraṣṭa ṅ rākṣasa, lwir jawĕh* ika tumibêṅ* bhūmi de niṅ warāstra;
tĕṇḍas mĕlṭok tĕkap niṅ gĕlap ika maṅañaṅ saṅka riṅ megha-bāṇa;
kagyat taṅ rākṣasâwu, kabarasat ikanaṅ wwil hanêṅ byoma luṅha,
prāptêṅ swargâlayu puh tinut ika pinupuh de nikāṅ indrabajra.

Lāwan sakweh watĕk pārthiwa paḍa tumitih mwaṅ watĕk rājaputra,
biṅkas rwaṅ koṭi lakṣâṅ asurabala dahut pinrih iṅ bajra konta*.

Nka n maṅsö taṅ mahā-Rāwaṇabala gumuruh ghora śabdanya mahya,
len taṅ muṅgw iṅ ratha syandana mapahidĕṅan mwaṅ prawīrasaṅgha.

Prodbhūta ṅ praṅ, baṅun syuha ṅ acala kapupuh de nikaṅ wīra rodra,
rug bhraṣṭa ṅ wṛkṣa, kagyat kĕnas ika, malayū moṅnya len siṅha barwaṅ.
Nkā maṅsö saṅ Supārśwâtut i tĕpi nikanaṅ parwata mwaṅ balanya,
lawan saṅ Bajramuṣṭy âgajah*ika kaparah ṅgwān iran Māgadhendra.
Dhīrâmbĕk saṅ narendrâdbhuta mamanahakĕn hrū sahasrâprameya;
dhwas têkaṅ rākṣasâlah rĕbah ika katĕwĕk* riṅ juraṅ durgamâjro.
Krodhâkrak* saṅ Supārśwâpulih amawa gadâmuk watĕk Hehayāṅśa;
ṅka n muṅgah riṅ rathāṅgânawat i mukha niraṅ bhūpatī, tan kadaṇḍa;


--- Gambar page_158.png (halaman 158) ---
146 ARJUNAWIJ]AYâ

8 siṅlar, dhīrâṅdĕdĕl pyah narapati, katiba ṅ* rākṣasêṅ bhūmi maṅlah;
yêka n pinrih tinut riṅ kṣititala, tinujah māti de saṅ narendra.
Krūrêkaṅ Bajramuṣṭy âbutĕṅ aṅayatakĕn cakra riṅ śrī narendra;
saṅ Sodha n ton lĕpasnya n pinanah ira, tikĕl syuh rĕmuk* tan tĕkêṅ don.
9 Nā hetunya ṅ mahārākṣasa tumudiṅ i saṅ śrī narānāthaputra,
dhairya krodhâtiśīghrâṅdĕmakakĕn i gajahnya n ri saṅ wīra-Sodha*;
rĕmpak syuh taṅ ratha, ndah nṛpasuta tumĕḍun riṅ lĕmah dhīra maṅsö;
trus twas* niṅ rākṣasa glāna pĕjah i pamanah śrī narānāthaputra*.

10 XNhiṅ têkaṅ hasti mattâgalak aburu ri saṅ wīra-Sodhâtiwega*;
saṅ Sodhâtyadbhutâmraṅ* tulalay ika tugĕl, rah nikâdrĕs manĕmbur;
maṅkin krodhâṅusī* saṅ nṛpasuta, muyĕṅ iṅ wit nikaṅ waṇḍirâgöṅ;
ṅkā saṅ śrī Wiśwabajrâmupuh i cĕṅĕl ikaṅ sāmaja glāna līṇa.

11 Warṇan śry Awaṅgarājādhipa sira malagê tīra niṅ Narmadâlwa,
lāwan śry Awantināthâparimita n inasö de nikaṅ rākṣasâkrak;
meww-iww aṅ wwil humuṅ riṅ wihat* aruh-aruhan, parwatâgöṅ inuṇḍa;
dhwas têkaṅ śatru meṅas girimisĕn alayu n ton ri yâtyadbhutêṅ rat.

12 Ndā tan dwa ṅ hrū śatā koṭi lumĕpas ika de saṅ rwa moghâtirodra,
yêkânyuh parwatāstrârĕmuk i taṅan ikaṅ rākṣasâhewa mona;
len têkaṅ yakṣa muṅgw iṅ kṣiti sama katiban de nikāṅ adri cūrṇa,

www

akweh jeṅkel pĕñĕt syuh śirah ika tĕkap iṅ hīrapātânuwarta.

(Canto 51: Śārdūlawikrīḍita)

1 Maṅkin ghūrṇita têkanaṅ wwil alayu; krodha ṅ mahārākṣasa,
sök sarwāstra sakêṅ panahnya kalawan saṅkêṅ gadā bhīṣaṇa;
maṅgĕh śrī nṛpa Sūryaketu maṅayat hrū bāyubajrâmapag;
dhwas têkaṅ śarasaṅgha kabwaṅ umarê jro niṅ mahāsāgara.

2 Krūrêkaṅ danuja sy Akampana sudhīrâmrih mamuk riṅ raṇa,
śry Awantiprabhu riṅ rathāṅga ṅ usirĕn, yatnâṅduk iṅ tomara;
gĕk ghĕr*, tĕmpuh* ikê jajanya kawalik tuṅgöṅ tibêṅ bhūtala;
dhīrâtaṅhi ya, tan dwa māti pinanah de śrī narendrādhipa.

3 Dhūmrākṣâbutĕṅ ahya ghora tumĕḍun saṅkêṅ* gajendra n masö,
daṇḍâgöṅ pinutĕrnya, yêka rumĕmuk sakweh watĕk Hehaya*.
NRkā rakryan mapatih Suwandha maṅabĕn riṅ cakra saṅkêṅ* ratha,
rug taṅ rākṣasa koṭi lakṣa ri pĕjah Dhūmrākṣa wīrôttama.


--- Gambar page_159.png (halaman 159) ---
10

11

12

TEXT

Lāwan saṅ Praghasâtirodra ya pĕjah de Sūryaketw adbhuta;
Mārīcêki pĕjah Kaliṅgapati saṅ wīrâṅduk iṅ lāṅgala*;

saṅ śrī bhūpati Siṅhalendra mamatī Suptaghna Mattânala*;
hetunya ṅ bala rākṣasâwri malayū* muṅsir siraṅ Rāwaṇa.

Tan warṇan ri gatinya têki; caritan sakweh watĕk Hehaya,
ṅkâraryan sira ri wwit* iṅ taru latā ramyâtituṣṭa ṅ manah;
bheda mwaṅ bala rākṣasôsah* aṅĕsah de niṅ musuh śaktimān,
— gandharwādhipa dewa śakti kahiḍĕp sor iṅ mahākādbhuta.
Yêkā hetu ni saṅ Daśāsya lumurug prāptêṅ tĕgal papraṅan,
mwaṅ sakweh bala wīraśeṣa maṅiriṅ, kapwâṅrĕgĕp sañjata;
rakryan saṅ mapatih Prahasta ri harĕp muṅgw iṅ gajânindita;
ndā* yêka n pinapag riṅ astra pinanah de saṅ watĕk Hehaya.

Prodbhūta ṅ bala rākṣasâkrak umasö sīkṣāt gĕlap rwaṅ yuta,

kapwâṅduk mamukul* sakêṅ awaṅ-awaṅ, dhwas taṅ mahākṣatriya;

saṅ Sodhâlara, Śaiśukâgra kadĕmak, rĕmpak rathanya n rihĕk,
de rakryan mapatih prahasta maṅidĕk krūrânujah riṅ liman;

mātus taṅ kapĕñĕt, waneh tinulalay, glāna ṅ watĕk Hehaya,
akweh bhūpati māti wīra ya dinuk de saṅ sumantry âsura.

147

Tandaṅ saṅ prabhu Wiśwabajra mamupuh tĕṇḍas Prahastêṅ* liman,

pakṣâmiṅrwana, saṅ Daśāsya mamanah, syuh taṅ gadā bhīṣaṇa.

Sondur saṅ prabhu, saṅ Prahasta kapĕṅĕl, ramya ṅ praṅ atyadbhuta*.

Nhiṅ saṅ Rāwaṇa wīra rodra hinirup* de saṅ watĕk pārthiwa;
krūrākāra hanêṅ rathāṅga maṅagĕm konta pradīptôjwala,
morṇânūpura* bhūṣaṇâbhra n umurub sākṣāt gunuṅ pāwaka;

llā tan hana rĕs nirêka rinĕbut de saṅ watĕk Hehaya.
Sāmantaprabhu wīrayodha n umasö muṅgw iṅ gaja mwaṅ ratha;
sök têkaṅ mamanah, manñla, maṅarug riṅ bajra cakrāyudha,
ndā tan pamyati riṅ Daśāsya, kawaluy sakweh nikaṅ sañjata.

Nāgendrâdbhuta pakṣirāja lumĕpas mwaṅ taṅ śarāgnyôjwala,
len têkaṅ kadi sāgarâṅawaṅ-awaṅ mwaṅ bāyubajrâṅasut;

lwir guntur maṅalih parĕṅ* sahana niṅ sarwāstra tejomaya,
Brahmāstrā diwabāṇa bāṇa, karuhun taṅ Rudrabāṇôttama.

Gĕk ghor, ghūrṇita bhasmibhūta tumamê sthūlāṅga saṅ Rāwaṇa,
sumyuk lwir jawĕh* iṅ kasapta* tumibêṅ wuṅkal, wināśa ṅ śara;
rĕmpak syandana saṅ Daśāsya pinanah de Sūryaketuprabhu,
mwaṅ têkaṅ turagâṅrĕpâlara, tinut saṅ Rāwaṇâhyâḍarat*.


--- Gambar page_160.png (halaman 160) ---
148 ARJUNAWIJ]AYâ

13 Ndā tan dwa n pamupuh* watĕk ratu, hilaṅ sakweh watĕk Hehaya,
lwaṅnyâtumpuk, aneka rāja marĕmuk* mwaṅ pekayodha n pĕjah.
Yatna śrī nṛpa Wiśwabajra mamanah riṅ pañcaśūlâdbhuta,
syuh têkaṅ gada, saṅ Daśāsya maṅamuk, mawrĕg watĕk pārthiwa.

(Canto 52: Śikhariṇī)

1 Ya hetu śry Awaṅgādhipa sira lawan Māgadhapati,
muwah saṅ Sodhâmrih riṅ iṣu paramânindya lumĕpas;
nda tan kewran saṅ Rāwaṇa manikĕp aṅlwāṅi mamapas,
sudhīrâmrĕp, tan jrih rinĕbut, amupuh sarwanîiita.

2 Prayatnâmbĕk śry Awantipura masikĕp tomara murub,
wawaṅ duk pyah saṅ Rāwaṇa, kasidĕkuṅ tuṅgĕṅ atĕguh;
Kaliṅgâṅlud mwaṅ Siṅhala sira muwah dhīra mamupuh,
kasambut kānan keri kalih ika de saṅ Daśamukha.

3 Nda śīghrâṅsö śrī Māgadhapati lawan Sodha mamanah,
śry Awaṅga mwaṅ sakweh para ratu mamuk dhīra matuluṅ;
nda tan saṅkan saṅ Rāwaṇa matakutā yan ginurumuṅ,
umaṅguh dhīrâṅdhik cumĕkĕl i* gulu śrī narapati.

4 Tikĕl taṅ daṇḍa syuh kapĕlaṅ i pupū* saṅ Daśamukha,
sudhīrâmrĕp saṅ rwâlara tinĕkuk iṅ bhūmi dinĕkuṅ;
gupĕpu cūrṇâṅ aṅga, rudhira mijil saṅka riṅ iruṅ,
satâkuyw aṅlih rakwa sama nira, dūra n pamĕnaṅa.

5 Samaṅkôjar saṅ Rāwaṇa guragaḍa lwir gĕlap ahöm:

‘Nda paṅlampū koṅ alpaguṇa, mamapag wukku riṅ ayun,
arah, sambat têkiṅ gumaway i tuwuhmw iṅ janapada!
Aḍa, lwâmbĕkmu, ndi n luputamu tĕkapkw iṅ pabharatan¥

6 Nahan liṅ saṅ yakṣādhipa, maṅadu mindê narapati,
rĕmuk syuh bĕntar karwa śirah ira, rahnyôtĕk umĕsat;
wimūrchâlĕk saṅ Siṅhala pĕjah i jöṅ saṅ Daśamukha,
Kaliṅgêkī sampun dinukakĕn irêṅ Arjunabala.

7 Nda yêkâlah niṅ Hehayabala, larut kabwaṅ atakut*,
winuk pinrih; len Māgadhapati murud mwaṅ para ratu,
umuṅsî priṅgâhrit niṅ acala guhā groṅ* juraṅ arĕs,
waneh prāptôṅgwan saṅ ṭṣi, tinut ikā de niṅ asura.


--- Gambar page_161.png (halaman 161) ---
TEXT 149

(Canto 53: Jagaddhita)

1 Ndan rakryan mapatih Suwandha sira mojar i sahana nikaṅ balānana:
‘Ai sakwehta wiśeṣayodha, karuhun para ratu pinakādi-maṅgala,
paṅher, haywa murud manahta maharĕp matilara ri kaśakti niṅ musuh,
āpan rakwa pinetta rakwa pinakeṣṭi niṅ apĕniṅan iṅ raṇāṅgaṇa.

2 Maṅka pwêki tĕka ṅ prayojana, baṅun salahaśa ri katĕmwan iṅ hiḍĕp;
ndā tan dharma ni saṅ prawīra makaṅūni manaha nira saṅ nareśwara;
nirdon taṅ paramāstra tīkṣṇa ginĕgö*, yadi wawanĕn ika n curīraṇa,
byaktêkânĕmu pāpa yan pĕjaha jīwana* tuwi niyata ṅ kapātaka.

3 Saṅsiptanya sudhīrabuddhi gawayĕnta, gumawaya tapêṅ praṅ adbhuta,
lagy âhoma ri madhya niṅ samara: kuṇḍa nika pagĕlar iṅ musuh ḍatĕṅ,
kapwâwṛkṣa śarīra dibya, masawit dhwaja, macaru rathâdiwāhana,
sarwāstrâgni mahojwalâṅarab-arab, rudhirajaladhi taila kottama,

4 huṅ niṅ goṅ kahalâtri* ghaṇṭa ya, humuṅ |jaya, jaya® ri jayanta riṅ
musuh,
dhyāyîkī ripu śūnyamārga ri sĕḍĕṅta kawĕnaṅa ri śakti niṅ musuh
tan dwêka n patĕmah śaśaṅka rawi bhāswara tapakan i saṅ matîṅ raṇa,
drak, śīghra n mulih iṅ mahardhikapada prawala kita mamiṇḍa Keśawa.

(Canto 54: Sragdharā)

1 Nā liṅ saṅ wīramantrī*; prasama-sama masö saṅ watĕk Hehayāṅśa,
mwaṅ sakweh saṅ watĕk bhūpati sama lumurug maṅrĕṅö wākya hetu.
śry Awaṅgânindya riṅ praṅ* samaratha rinĕgĕp tandaṅ iṅ wīra rodra,
līlâyajñêṅ raṇāṅgâjapa sukha pĕjahā de niraṅ yakṣanātha.

2 Hetunya ṅ yakṣa rodrâṅhudani śarawara mwaṅ triśūla pradīpta;
syuh braṣṭâlwaṅ salakṣâṅ asurabala winuk de niraṅ Sūryaketu
pakṣâmukê* siraṅ Rāwaṇa maṅayatakĕn daṇḍa muṅsī rathāṅga,
krūrâmbĕk saṅ Daśāsyâṅduk i jaja nika saṅ bhūpati, tan dwa līṇa.

w w w

3 Ry aṅkat* śrī Māgadhendrârdharatha ya kinĕñĕp tiṅkah iṅ wīra riṅ praṅ,
mwaṅ saṅ śry Awantināthâtiratha taṅ iniwö tiṅkah iṅ dharmayuddha;
maṅgĕh matyê harĕp niṅ dhwaja, ri tĕpi kunaṅ, karwa pinrih riṅ ambĕk,
āpan byakta ṅ mahāpātaka katĕmu, yadin matya riṅ ketupṛṣṭha.

4 Nā hetu śrī narendrâmanah amahi masö tan jrih iṅ śatru śakti;
trus pyah śry īwantināthâtĕkĕn i dhanuh ira n māti śūrêṅ raṇāṅga,
lāwan saṅ Māgadhendrâdbhuta sama pinanah māti de saṅ Daśāsya;
ndah* sampun pūrṇa pūjā nira, tinut i larut saṅ watĕk Hehayâwrĕg.


--- Gambar page_162.png (halaman 162) ---
150 ARJUNAWIJAYâ

(Canto 55: Mattarāga)

1 Nkā saṅ Suwandha sira wīra rota juga tan tumut kapalayu,
līlâṅadĕg sira ri rĕṅga niṅ ratha, mahārathâdi kinĕñĕp;
dūra n sirâharĕpa matya tan panuta dharma niṅ balapati;
sampun sirâṅayatakĕn warāstra, śara dibya śakti lumĕpas

2 śūlāstra bajra hala tomarâṅarab-arab sakê* taṅan ira,
mwaṅ bāyubajra saha parwatāgni tutug iṅ nabhastala murub;
dhwas hīnaśakti ri siraṅ Daśāsya, kadi guntur iṅ jalanidhi,
lwir parwatâgĕṅ aruhur tinub niṅ anila pracaṇḍa kumusuh.

3 Krūra ṅ* mahâsurapati, nda sah sira sakêṅ swawāhana masö;
syuh taṅ prawīra ya winuk nirêṅ kṛtala dīpta Mṛtyu sakala.
Yatna ṅ Suwandha Madhusūdanāstra ginĕgö* hanê taṅan ira;
gĕk ghraṅ, tikĕl curiga saṅ Daśāsya ya tĕkap suwīra mamanah.

(Canto 56: Śārdūlawikrīḍita)

1 Yĕkā hetu ni saṅ Daśāsya masikĕp sy âmoghaśakty ujwala*,
pakṣâmöka* ri saṅ Suwandha kaharĕp, sampun tĕkêṅ sārathi;
ndā tan dwa n dinuk iṅ triśūla, kumĕtug kaṅgĕk tibêṅ bhūtala;
de rakryan mapatih tinut nira, mĕsat saṅ Rāwaṇâtyadbhuta.

2 Yêkâkrak, matĕmah sahasra, maṅuhuh* saṅkêṅ* laṅit ghūrṇita,
sök lumrêṅ daśadeśa ghora maṅagĕm Brahmāstra dewāntaka;
awrĕg taṅ bala Hehaya n katawurag sakweh watĕk pārthiwa
de niṅ Rāwaṇarūpa, hetu nika yar tan wriṅ paranyâlayu.

3 Yatnêkiṅ* mapatih Suwandha juga tan kewran tĕkap niṅ musuh,
wruh yan māya gatinya, liṅga nika yan dhīrâtiwīrôttama;
rĕp, śīghra ṅ śara pañcaweda* lumĕpas hrū saṅ susenâdbhuta,
tĕmpuhnya n maṅĕne Daśāsya, kalĕṅĕr ṅkānêṅ laṅit, puh tiba.

4 Liṇḍu ṅ bhūmi, mĕsat śilānya kaparah, gĕk ghor, karĕṅw iṅ laṅit;
tan dwâṅlah kadi Parwatendra rumawuh, kagyat watĕk rākṣasa.
Nkā rakryan mapatih sirêki tumĕḍun saṅkêṅ rathânindita,
dhīrâmbĕk sumĕgut harĕp tumigasê tĕṅgĕk niraṅ Rāwaṇa.

5 Krūrâtaṅgal ikaṅ Daśāsya; kasikĕp saṅ wīramantrîniwö*,
sampun rakwa gĕluṅ nirêki n inulĕṅ de saṅ mahā-Rāwaṇa.

*Oyuh koṅ bala tucchabuddhi, sumalah jñānâwamanêry aku.
Yadyan sy Arjuna, mon bhaṭāra, riṅ apa n jīwan ya deṅkw iṅ raṇaĕ


--- Gambar page_163.png (halaman 163) ---
TEXT 151

6* Nāhan liṅ nira yan sumambut irikaṅ khaḍgê taṅan saṅ patih,

yêka n rakwa pamök nirê gulu nikaṅ śatrw âtisiṅhākrti;
mumbul rahnya, yaya n sudhīra mamalĕs śūra ṅ kawandhâṅamuk,
kapwâmrĕp kuṭilâṅdĕdĕl, tan iniwö de śrī mahārākṣasa.

Episode 11: Tṅe T'riumph of Arjuna

(Canto 57: Madulinḍa)

1

Byatīta ri pĕjah Suwandha, gumuruh dahut sahana niṅ prawīra malayu,
makāsya para bhūminātha sira puh gĕyuh tĕkap i śakti saṅ Daśamukha.
Amogha ri surup hyaṅ Arka, tinut iṅ sapih ya, karaṇanya rakwa mahurip;
Daśāsya sira tan kathākĕna hanêṅ gunuṅ Maṇi suramya Meru sakala.

Narendrasuta Sodha Śaiśuka sirêki rakwa mahurip; nda yêka wuwusĕn,
lawan sahana saṅ watĕk ratu sa*-Hehayāṅśabalaśeṣa mepu kapĕgan,

ri tan ḍatĕṅ i* saṅ narendra ri Mahispati, prabhu wiśeṣa śakti subhaga;
sirêki karaṇanya rakwa malĕs aṅruga ṅ ripu, makoliha ṅ Daśamukha.

Tuwin* hana maṅĕn-haṅĕn muliha bhaktya maṅsulakĕnê siraṅ narapati,
umantuka marêṅ swarājya kaharĕpnya rakwa sira tan tumandaṅ amuka*,
sawet ni gĕṅ i saṅśayanya tĕkap iṅ musuh sakala Rudramūrti kahiḍĕp,
prasaṅga ri kaparjayanya, karaṇanya n osah aṅĕsah prapañca siwuhĕn.

Taṅeh yan ucapĕn gatinya; huwus iṅ ḍawuh rwa ri kĕjĕp nikaṅ balagaṇa,

gĕlāna malagêka rakwa karaṇanya nimna juga tan paśabda maturu;

kunaṅ ryak ikaṅ abdhi śoṇita karĕṅw anĕmpuh amagut karaṅ śawa
humuṅ,

lawan panaṅis iṅ kĕnâtri ya turuṅ pĕjah salisu karṇa mandra karĕṅö.

Nda tan kahuniṅan gatinya; caritan saṅ Arjuna Sahasrabāhu mawuṅu,

lawan nṭpawadhū sirêki n inamĕr; nda tan dwa sira somyarūpa wĕkasan,

umĕntas umarêṅ mahantĕn i samīpa niṅ lwah atiśuddha, rāmya pinarĕk;

muwah sahana niṅ macaṅkrama samêka mĕntas amawa ṅ* suratna
kanaka.

Nda śīghra winarah sirê taya nikaṅ Suwandha mamapag ri saṅ
Daśamukha,

lawan nṛpati rāja-rāja patuduh Suwandha sira rakṣakê narapati.

Ya hetu nira gadgadâgarawalan, kulĕm sira yaya n saroṣa lumurug,

tĕgal-tĕgal ayun gunuṅ juraṅ arĕs kalalwan* ika de niraṅ narapati.


--- Gambar page_164.png (halaman 164) ---
152

7

ARJUNAWīJ]AYṅ

Samāntara ri meha niṅ dina, ḍatĕṅ* saṅ Arjuna sirêṅ raṇāṅgaṇa huwus*,
lawan sahana saṅ watĕk ratu surakṣa kāri Surasena mukhya maṅiriṅ*.
Siraṅ Magadhaputra* Siṅhalasutêki sampun umarĕk ri jöṅ saṅ ahulun,
paḍâjar i tĕlas watĕk ratu muwah Suwandha kawĕnaṅ tĕkap Daśamukha.

Narendra sira śūra dhīra juga tan wikalpa, makin ujwala ṅ twas apegĕh,
prakopa kadi siṅha rodra magalak harĕp mihata riṅ gajâgĕṅ aruhur.
Nda śīghra tĕka tan pasaṅkan inucap maharṣi wara-Nāradâṅanumata,
maśānti ri harĕp narendra majayā-jayâstu karĕṅö pamurṣita nira:

(Canto 58: Wasantatilaka)

l

‘Dū saṅ narendra paramardhika bhūmipāla,
riṅ rūpa dibya kahiḍĕp Kusumāyudhêṅ rat,
riṅ wīrya tulya Parameśwara tan pahīṅan,
dewâdi tan hana wĕnaṅ mihatê* guṇanta.

Solah swabhāwa haji tan hana tôpamanya*,
śāstrājña sādhu nipunêṅ hayu dharmabuddhi;
yêkâmaṅun hĕla-hĕlaṅku ri saṅ narārya*,
hetuṅkw i yan ḍatĕṅ inaṇḍĕhan* iṅ sih ardha*.
Sambandha de ni guṇa śakti ni saṅ Daśāsya,
dūra n wĕnaṅ maḍana śakti ni saṅ narendra;
ṅhiṅ tan samāsa ni patinya, maweh wiyoga;

sih hyaṅ Caturmukha ya hetu niṅ adbhutêṅ rat.

Bhraṣṭa ṅ watĕk ratu hilaṅ paḍa bhasmi denya,
mwaṅ sarwadewa matakut sahanêṅ triloka,
ndā tan hanâmapaga wuk nika wīra rodra*,
hyaṅ Wiṣṇu towin akĕtĕr sira tan wadheya.

Riṅ dlāha rakwa sira yan janarūpa riṅ rat,
mwaṅ wānarendrabala wānarasaṅgha rodra,
ndah yêka rowaṅ ira matyana yêṅ raṇāṅga,
yapwan huwus phala ni yoga nikaṅ Daśāsya.

Ndah kantĕnanya, bapa, maṅsula, saṅ narārya*;
dontâpraṅâmĕnaṅa, tan pakabuddhya* lajja;
Bramāstra Rudraśara bāṇa mahāśaranta,

byaktêka dagdha lĕpasêṅ Daśawaktra, bhagna*.


--- Gambar page_165.png (halaman 165) ---
TEXT 153

(Canto 59: Śārdūlawikrīḍita)

1 Liṅ saṅ Nārada; śūra dhīra mawuwus saṅ śrī mahābhūpati:
‘Bhoh bhoh saṅ ṛṭṣi, haywa saṅśaya kitê* kāpatyan iṅ Rāwaṇa.
Tonton têki mĕne pamukw iki lawan yâtyanta riṅ kadbhuta.
Dhik, tan mantuka riṅ purâku, yadiyan tan sora deṅkw iṅ raṇa.

2 Lāwan tan pĕjaha ṅ musuh juga ya don saṅ śūra wīrêṅ raṇa,
tan saṅkêṅ aharĕp lumiṇḍihana rājyâmeta ṅ arthôttama;
swasthā niṅ bhuwanêki mukhya ṅ iniwö, mwaṅ bhaktya niṅ rat kabeh
ṅkānê jöṅ nira, Rudramūrti kahiḍĕp saṅ maṅkana lwir nira.

3 Nāhan liṅ nira saṅ narendra; makin epw ambĕk niraṅ Nārada,
dūrâsambhawa yan manuṅkula* manah saṅ Rāwaṇê saṅ prabhu.
Tan warṇan sira; riṅ* kṣaṇêka n umijil hyaṅ Sūrya dīptêṅ raṇa;
padmabyūha gĕlar narendra, dala ṅ aṣṭêki ṅ prawīrôttama;

4 ṅkānêṅ ardha narendra dibya kahiḍĕp santĕn pramāṇêṅ laga,
mwaṅ sakweh prabhu Hehayêki n umarĕk krūrâmasök tar* kasah.
Sampunya n mapagĕh kabeh, t ucapa saṅ yakṣendra, kapwâṅrĕṅö
an śrī bhūpati Kārtawīrya tumutur prāptêṅ tĕgal papraṅan.

5 Yêkā hetu nirâtidhīra tumurun saṅkêṅ Maṇīndrâcala,
muṅgw iṅ punḍak ikaṅ wimāna, iniriṅ* de niṅ watĕk rākṣasa;
lwir guntur mapagut patĕmpuh ika garwa mwaṅ watĕk Hehaya,
sākṣāt sāgara mombak atri gumuruh ghora n panĕmpuh karaṅ.

6 Tan dwâpraṅ marukĕt silih-praṅ atugur, muny aṅ mṛdaṅgâsĕlur,
śaṅkhâṅhrik harĕp iṅ rathāṅga, tumitih sakweh watĕk bhūpati;
len têkaṅ hana riṅ gajâśwa pinupul de niṅ balâkweh masö;
mwaṅ têkaṅ bala Rāwaṭṇêka lumurug sampun hanêṅ wāhana.

7 Ndan saṅ śry Arjuna dhīra yatna lumihat kweh niṅ musuh rākṣasa,
mwaṅ saṅ Rāwaṇa wīra rodra kahiḍĕp hyaṅ Brahma tejomaya;
maṅkâścarya Daśāsyarāja ya tĕkap śrī Hehayāṅśaprabhu,
sākṣāt hyaṅ Parameśwarêka kadĕlö lwir mukṣa mārêṅ tawaṅ.

8 Ndan yêka n paḍa garjitêka n umasö krūrâṅgĕgö sāyaka*,
sarwāstrâdbhuta Mṛtyu-tulya lumĕpas cakrāstra tikṣṇôjwala*;
nirdon tampuh ikê ri saṅ rwa, kawaluy bhagna ṅ mahāsañjata,
wwāgan taṅ balasaṅgha cūrṇa matĕmah sindhw adri de niṅ panah.


--- Gambar page_166.png (halaman 166) ---
154 ARJUNAWīJAYâ

9 Krūrâmbĕk Daśawaktra, śīghra maṅabĕn riṅ konta muntab murub;
bajrâgöṅ lumĕpas parĕṅ, linuputan de śrī narendrādhipa
Brahmāstrânupamêka bāṇa pamalĕs saṅ nātha dhīrômasö,
tampuhnyâdbhuta, labdhakārya, katugĕl tĕṇḍas* niraṅ Rāwaṇa.

10 Mumbul taṅ rah anekawarṇa kumucur, tĕṇḍasnya* sampun tiba;
ahya ṅ pārthiwa yan paṅadwakĕn, awū kagyat watĕk rākṣasa.
Drak, śīghra n patĕpuṅ maluy śirah iraṅ yakṣendra pūrṇākrti;
tan wandhya n* pinanah tĕkap nṛpati, līṇânindya jīwan muwah.

11 Nhiṅ têkaṅ wara-Puṣpakêka kawĕnaṅ de niṅ warāstrâdbhuta*,
rĕmpuh syuh tumibêṅ mahītala, mĕsat saṅ Rāwaṇāglis masö;
śīghrâṅandĕl i megha, tan dwa sumaput yêkaṅ* pĕtĕṅ bhīṣana,
ghora ṅ śabda makon prayatna ri sira śrī Hehayāṅśaprabhu.

(Canto 60: Sandyakara)

1 Atha ri sĕḍĕṅ mahâsurapati prakopa sira tan kacakṣugraha,
haru-hara saṅ watĕk ratu ri Hehayāṅśabala durbalâwrĕg dahut,
giri-girin epu tan wriṅ ulahêki rakwa ya tĕkap Daśāsyâmanah,
humudani* sarwasañjata sakêṅ pĕtĕṅ saha kilat gĕlap ghūrṇita.

2 Karaṇa nikaṅ prawīrabala Hehayāṅśa matumaṅ tĕkapnya n pĕjah;
makacĕrĕcĕb* tikaṅ turaga sāmajâlwaṅ ika de nira n syuh pĕjah
makabarubuh tikaṅ giri kabāṇa bhasmi tĕkan iṅ mahāwṛkṣa sol;

jalanidhi matsya cūrṇa kacacah, warinya kadi pāwakôṣṇâṅalun.

3 Pracalita ṅ aṇḍabhūmi, kumĕtĕr tikaṅ bhuwana de nikaṅ hrū lĕpas;
tĕka ri ḍasar nikaṅ kṣiti, bhaṭāra Nāgapati puh kacuṇḍuk kĕna;
îkaṅ umarêṅ surālaya, kawas kabeh sahana saṅ watĕk dewatā,
hyaṅ Amararāja muṅsir irikaṅ Śiwāṇḍa saha patnikâpet hurip.

4 Narapati dhīra tan siga-sigun sirê gati nikaṅ Daśāsyêṅ laga*;
aruṇa sahasra dibya* n umijil sakê* panah irâtidīptâpaḍaṅ,
maḍĕmi* pĕtĕṅ nikaṅ bhuwana; dṛṣṭa* mūrti nika saṅ mahā-Rāwaṇa,
saha śara nāgapāśa maharĕp makoliha ri saṅ narendrādhipa.

5 Karaṇa narendra śīghra mamanah riṅ astra khagarāja* bāṇôttama,
rumamĕs ikaṅ mahābhujaga, tan dwa māti pinaṅanya, sampun hilaṅ;
muwah amanah sirêṅ śara wiśeṣa Rudraśara bhāswarânindita,
umalap i jīwa saṅ prabhu Daśāsya, manrus i jajanya, mar puh tiba.


--- Gambar page_167.png (halaman 167) ---
6

TEXT 155

Linud ika riṅ śarāgni ya tĕkap narendra saha bāyubajrâmusus*,
gĕsĕṅ ika bhasmibhūta matĕmah hawū wĕkas iraṅ mahā-Rāwaṇa;
tinut ikanaṅ mahâsurabalâwrĕg osah alayū kagöman kawĕs,
sinusunan iṅ śarâdbhuta, dine, linakṣa ya tĕkap watĕk pārthiwa.

(Canto 61: Sragdharā)

1

Rĕp, śīghra prāṇa* jīwan Daśamukha maṅadĕg ghorarūpâṅgakāra;
ḍyam têkaṅ bhūr-bhuwah-swah, Giripati makĕtĕr, de ni göṅ niṅ swadeha;
sök taṅ mūrdhâtiśobhā daśawidha kahiḍĕp Mṛtyu tulyâprameya,
hastâkweh wiṅśati prodbhuta paḍa rumĕgĕp sarwadiwyâstra śakti:

bhalla mwaṅ bajra cakra krĕtala muśala len betalâgra pradīpta;

bar bor, muntab tĕkêṅ byoma ṅ anala n umijil saṅka riṅ cakṣu makweh,
yêkâṅde trāsa niṅ Hehayabala ya, gĕsĕṅ durbala ṅ wīrasaṅgha;

mātus taṅ kṣatriyāṅśaprabhu makasulayah de nirâtyanta rodra.

Hetunya ṅ rākṣasâwrĕg paḍa maluy i hurip* saṅ mahāyakṣa dibya,
maṅkin dhairyânĕṅah riṅ musuh ika rumamĕs khaḍga niṅ śatru śakti;
akweh sāmantarājâdbhuta mati kasikĕp* de niraṅ yakṣarāja,

sākṣāt hyaṅ Kāla rodrâmunah* amarawaśa ṅ sarwabhūtêṅ yugānta.
Maṅkin krodhâṅiwuṅ saṅ Daśamukha n inasö riṅ watĕk Hehayāṅśa,
bwat Kāla krūra, tan dwâṅamuk-amuk amaṅan śatru śūrâtirodra;
maṅkin rĕmpak* rihĕk siṅ kapagut ika, hilaṅ syuh tĕkêṅ pekayodha,
wrin-wrin sakweh watĕk bhūpati paḍa makĕtĕr, puh mar aṅ rājaputra.

Dhīrêkaṅ* wīra maṅsö, para ratu sumĕgut mwaṅ watĕk Hehayāṅśa,
krūrâṅraṅkal manek saṅ Daśamukha, maṅunus khaḍga tikṣṇâniwārya;
dudw êkaṅ kṣatriyâṅduk jaja, wawaṅ aṅayuh bāhu saṅ Rāwaṇâhya,
kapwâṅrĕṅgut śirah, tan gumirisin i tĕkap niṅ Daśāsyâtirodra.
Prodbhūta ṅ Brahmawaṅśôpama naga pinupul niṅ ghanâkweh
lumaṅkuṅṣ
ambĕk niṅ śatru sākṣāt maṅaluṣa makire tīrtha śuddhâmṛtêṅ rat;
guntur mumbul sakêṅ Meruśikhara, paḍa niṅ sarwasāstrâprameya;
saṅkhâṅhrik, bāṇa makrĕp jawĕh ika n umijil saṅka riṅ jihwa malwa.

Ndā tan dwânyuh watĕk pārthiwa, kadi rinujak de nikaṅ astra tikṣṇa;
len taṅ sampun katiṅhas gulu nika, malajöṅ sinrĕṅ iṅ candrahāsa;
akweh saṅ Hehayāṅśaprabhu mati dinĕkuṅ de niraṅ rākṣasendra,
yêka n sampun sinĕmpal ginutukakĕn irêṅ aṣṭawanwâtidūra.


--- Gambar page_168.png (halaman 168) ---
156 ARJUNAWIJ]AYAṅ

8 Towin saṅ Sodha sampun pĕjah ika n inĕlö de nikaṅ yakṣarāja,
mwaṅ têkaṅ Śaiśukā Kardha Subala kinĕmah dhwas tĕkêṅ daṇḍa cāpa;
syuh bhraṣṭa ṅ byūha padma n gaja ratha ṅ inidĕk mwaṅ balâkoṭi
lakṣa;
ndā tan kewran manah śry Arjuna mihat i pamuk saṅ Daśāsyâtirodra.

(Canto 62: śārdūlawikrīḍita)

1 Yĕêkā hetu nira n triwikrama masö krodhâtiśobhâṅjĕlag,
sākṣāt hyaṅ Tripurāntakâgĕṅ aruhur, sor saṅ mahā-Rāwaṇa;
krūra ṅ aṅga sahasra hasta sumaput lwir nāga rodrâgalak,
sarwāstrânupamêka dibya ginĕgö de śrī narendrādhipa.

2 Himpĕr bhāskara candra sewu lumĕpas taṅ hrū mahābhīṣaṇa,
ṅkānê saṅ Daśawaktra cūrṇa kahiḍĕp Rāhw âtirodrākṛti;
maṅka hrū nika saṅ Daśāsya maṅĕne śrī Hehayāṅśaprabhuṣ
hetunya ṅ praṅ* awarṇa Meru mataruṅ mwaṅ sāgarâtry âṅalun.

3 Liṇḍu ṅ bhūmi bĕlah, Girīndra kahiriṅ, sol taṅ mahā-Mandara;
swargâkweh tumibêṅ tasik, katawurag de saṅ rwa wīrottama;
syuh bhraṣṭa n karĕm iṅ samudra kasilĕm, dewanya sampun mĕsat;
gor gĕr, ghūrṇita ṅ ampuhanya kakĕbur mathyâwĕrö sök pĕjah.

4 Krodhâmbĕk Daśawaktra garjita mihat n ton śakti saṅ bhūpati;
rĕp, śīghra ṅ lipuṅ ardha yêka n umijil saṅkêṅ tutuk bhīṣaṇa;
muntab söṅnya, n umuṅ* gĕlapnya kumupak, mwaṅ bāyubajrâṅasut;
ndah yêka n rinĕgĕp nirênayatakĕn, ghūrṇa ṅ triloka kṣaya.

5 Krūrâṅdhik* Daśawaktra, śabda kahiḍĕp huṅ niṅ prakampânala:
‘āy ay bhūpati, yatna-yatna, mati ko! Kontaṅku tan wyartha ya.
Tĕmpuhnyâdbhuta, tan dwa yêka kasikĕp de śrī narendrādhipa,
ṅkānê kānan ira ṅ mahāstra n umaluy* kāntĕp siraṅ Rāwaṇa.

6* Śīghrôdhāni, mahāprakopa n umijil hyaṅ Kāla Durgômasö
saṅkêṅ asya Daśāsya, tan dwa macatur-hastâṅhrik ahyâṅuhuh;
tan kewran sira saṅ narendra, wihikan yan tan bhaṭārânurun,
māyākāra Daśāsya, hetu nira yan tan jrih tĕkap niṅ musuh.

7 Yatna śry Arjuna, daṇḍa śakti pinutĕr, lwirnya n saraṅrö magöṅ,
muntab teja nikā sumöṅ, sumuluh iṅ swargânuwartêṅ jagat.
‘Ai koṅ Rāwaṇa duṣṭa, mah lihat ike? Nā liṅ nirâkrak masö;
pok pok, göṅ dhwani niṅ gadāstra tumamêṅ taṇḍas niraṅ Rāwaṇa.


--- Gambar page_169.png (halaman 169) ---
10

11

TEXT 157

Ndā tan dwa n kapĕṅĕl, mamöṅ puṅu-puṅun puh, tan pĕjah, mar kasep;
dhīrâmbĕk prabhu Kārtawīrya lumihat saṅ Rāwaṇa n koratan,

ghora ṅ hasta sahasra yatna sumikĕp śatrw âsalah pālaga;

ṅka n pinrih rinakut taṅanya, kinĕnan pāśa ṅ mahārākṣasa.

Sampunya n kawĕnaṅ Daśāsya ya rinantay loha de saṅ prabhu,

lwir tan pātma sumuṅkĕm iṅ kṣiti, wināśa ṅ rūpa ghorākṛti.

āscarya ṅ* para dewasaṅgha lumihat ghūrṛṇâsurak riṅ laṅit*,

tuṣṭâmbĕk nira denya, tan dwa maṅigĕl saṅ Nāradâtry âgiraṅ.

Ndan sakweh nikanaṅ tumiṅhali manah saṅ Rāwaṇâṅadwakĕn,
śokaprāṇa* kabehnya maṅgĕh i gatinya* n matya de saṅ prabhu;
kīrṇêkaṅ bala rākṣasâsĕmu samâhyun patya saṅ* Rāwaṇa,
hetunṣâtilar aṅlĕs aṅlud i takutnyârĕs tĕkap niṅ musuh.

Nhiṅ rakryan mapatih Prahasta sira tan kabwaṅ, marĕk tan kasah,
göṅ satyâniwi saṅ Daśāsya, sukha milwê* patya saṅ Rāwaṇa;
kapwâminta ri sih saṅ Arjuna kĕnoh saṅ Rāwaṇêcchākĕna;
durśāntêki narendra, hetu ni taṅisnyâṅras* ri jöṅ niṅ tuhan:

(Canto 63: Pṛthwītala)

1

‘Aha prabhu Daśāsya, hah, ndi ta wuwus patik bhūpati,
prasaṅga ri gatinta yan malaga wairanāthârjuna?

Apan rasika wīra śakti subhagêṅ jagat kottama,

bhaṭāra Harîmūrti tulya putus iṅ widagdhêṅ raṇa.

Kita pwa laki mūḍhabuddhi, mawĕrö tĕkap niṅ guṇa,
cihā-ciha ri sih Prajāpati ya hetu niṅ duryaśa,

kĕnêṅ uguṅ i duṣṭta niṅ bala kaṭuṅka nīcâtilar,
asambhawa manahta yan mamĕnaṅâwamārê sira.

Balik mara lĕhĕṅ* kasambya kita maty amūkêṅ raṇa,
sudhīra pĕjahêṅ raṇāṅgana, pĕkĕn tĕkap niṅ musuh,
nda sopadi manahta rakwa satatâmaṅun duhkhita;
aḍa prabhu, lalun purih niṅ awuyuṅ tinaṅgĕh kĕdö.

Nahan wacana saṅ Prahasta manĕsĕl* ri saṅ Rāwaṇa.
Daśāsya humĕnĕṅ mĕkĕh manuhu mepu, wet niṅ lara;
manuṅkula ṅ anuṅ prayojana nikêri saṅ bhūpati,

subhaktya matura ṅ swarājya* maṅaran ri Lĕṅkāpura.


--- Gambar page_170.png (halaman 170) ---
158 ARJUNAWīJ]AYA

5 Nda yêka panaṅis Daśāsya ya lamun ta yôwākĕna;
saṅ Arjuna sirêki tan wawarĕṅö* mahābhīṣaṇa;
muwnh ta ya pinañjarêka ya tĕkap narendrādhipa,
kinehan ika, tan dwa kāṅkat inirid tĕkap niṅ bala.

6 Byatīta, ri tĕlas* Daśāsya katawan tĕkap saṅ prabhu,
paḍâhya sukha garjitâmbĕk ikanaṅ watĕk Hehaya;
kunaṅ rasika saṅ Daśāsya makucĕm katon tan sphuṭa,
hilaṅ gĕṅ i kabhīna-bhīna nika riṅ jagat niṣprabha.

7 Nda śīghra n umulih narendra saha wīraśeṣâṅiriṅ*,
juraṅ-juraṅ arĕs gunuṅ trĕbis ikā kalalwan huwus,
samāntara ḍatĕṅ sirê* tĕpi nikaṅ mahā-Narmadā,
ikannah* ira saṅ* narendradayitā n katiṅgal* lĕṅĕṅ.

8* Waliṅ nira manuṅsuṅêki kaharĕp nirê saṅ kasih
priyambada*, n amogha rūkṣa maluru n kapaṅgjih pĕjah,
muwah sahana niṅ wwaṅ adyah i dalĕm paratra n tumut,
waneh wwal ika kuñja guṇḍik ika len huwêñâpupul.

9 Ya hetu nira yan jĕṅĕr kahĕnĕṅan tĕkap saṅ paḍĕm,
muwah sahana saṅ prawīra paḍa kamĕṅan riṅ manah.
Rikaṅ kṣaṇa hanêki cāraka marĕk praṇamyê haji,
nda yêka humatur ri jöṅ nira ri don supatnī pĕjah.

(Canto 64: Jagatnātha)

1 ‘Prabhuṅku kita saṅ mahardhika, nihan karaṇa ni pati saṅ nareśwarī:
Hanêki waraduṣṭabuddhi tumular bala haji n umarĕk satorasih,
suwṛddha tuhu sādhurūpa ya, pilih wwil ika, majar i līṇa saṅ prabhu,
mataṅnyan iki tan hanêki ri ḍatĕṅ nṛpati tan ilu riṅ* balakrama.

2 Ya hetu nira yânta mar kapati, tan wriṅ ulaha rumĕṅö nareśwara,
ulih niṅ atuluṅ; nimitta niṅ adan tumutura ri narendra riṅ raṇa,
makumpul* asalĕṇḍĕ rakwa sira tan sah adulura lawan nareśwara.
Bhawiṣyati, hanêki rakwa mawarah ri sira tĕka saṅ mahâsura.

3 Nimitta nira yar pamök kuku lawan gĕluṅ ira ya winör cinupwanan,
tibākĕna ri jöṅta rakwa ri luwar niṅ asura, pamĕkas nirê ṅhulun.
Wwayêki wiphala n tuhanku ri huripta, bapa, mamĕnaṅ iṅ raṇāṅgaṇa!
Nda pamwit i manĕhta yêki huniṅan, tumutura ri pĕjah nareśwarī


--- Gambar page_171.png (halaman 171) ---
TEXT 159

4 Nahan liṅ ika, tan dwa māti matĕwĕk tanu pĕjah i harĕp nareśwara.

hilaṅ kĕtĕ-kĕtĕg nirêki sumaput gĕṅ i turida nirâpulaṅ lulutj
udhāni ta sirânaṅis*, paḍa tĕñuh sahana-hana nikaṅ balâlaṅö.

(Canto 65: Jagaddhita)

1

Hah dyah, saṅ rumuhun hilaṅ makahawan turida, mulahakĕn patibrata,

saṅ sthīrê luṅid iṅ pabelan i pĕjahta tumutura ri līṇa ni ṅhulun,

maṅke pwā ri huripku mithya sawuwus niṅ awarah i patiṅku riṅ raṇa.

Tolih ṅwaṅ, bibi, tolihĕn mara taṅis mami katilar i tīra niṅ nadī.

Hah rakryan, huniṅan pasambat i manĕhta kasihan apulaṅ lawan śawa.

Bhoh tênduṅ rari, paṅlilir, tutu-tutur paṅucap, ibu, ri paṅkwan i ṅhulun.

Ndîku* kwān i manis-manista n inamĕr katitihan awijâṅdĕlö mata?

Maṅkin* mukṣa hatiṅku denta, bibi, yan wagĕd amaḍani seṣṭi niṅ hati.

Dyahkw induṅ, riṅ apa ṅ* madhubrata wĕnaṅ saha ri rĕcĕp i sāri niṅ
sĕkar?

mwaṅ taṅ cātaka dūra yan harĕp adoha malĕra ri kadohan iṅ* jawĕh;

len têkaṅ taḍaharṣa rūkṣa niyata n pĕjaha ri tilĕm iṅ niśākara;

tadwat* maṅkana tâku matya ri hilaṅta sapuḍaka salambaṅ iṅ laṅö.

Saṅsiptanya, tuhanku, nora wĕnaṅ aṅrahatana manah iṅ kināryakĕn,

aṅhiṅ matya jugêki rakwa, mubura ṅ bhuwana hawana ni ṅhulun pĕjah;
mwaṅ taṅ wwil magawe ksayanta wulikĕn wulatana sahanêṅ jagattraya.
Nāhan liṅ nira yan mayat matĕmahâgĕṅ umuwaha kadîṅ* praṅ adbhuta.

(Canto 66: ārdūlawikrīḍita)

l

Rĕp, prāpta ṅ kiraṇa pradīpta n umijil saṅ hyaṅ hyaṅ iṅ Narmadā,
strīrūpâdhika tan pahīṅan, acatur-hastâmawâṅ oṣadhi;

sampun prāpta ri saṅ narendra, tumuluy saṅ nātha bhaktî sira.
‘Om om bhūpati, haywa saṅśaya ri līṇā saṅ supatnīśwarī.

āpan tan tĕka niṅ patî pati ni saṅ sākṣāt maṇik niṅ purī;

ṅhiṅ yan māti narendra rakwa niyata n milwânutê jöṅ haji.
Duṣṭa ṅ wwil Sukhaśāraṇêka karaṇanya n pūrwa maṅke n hilang,
yêkânuṅ matĕmah suwṛddhabala mājar yan pĕjah saṅ prabhu.


--- Gambar page_172.png (halaman 172) ---
160

3

ARJUNAWIīJAYâ

Nāhan liṅ nira, tan dwa yar kucurakĕn taṅ ñrtha śuddhôṣadhi
ṅkānêry aṅga niraṅ narendramahiṣī mwaṅ taṅ wwaṅ iṅ jro* purī.
Sampun pūrṇa kabeh samêka mahurip, sūkṣma ṅ mahādewatī.
Lwir riṅ swapna hiḍĕp narendra lumihat solah nirâṅde lĕṅĕṅ;

sakweh niṅ bala wīrayodha kawĕṅan de saṅ paratrâgĕsaṅ.

Wwal wuṅkuk kaka len uwêña mahurip madyus marêṅ Narmadā,
mukhya* śrī parameśwarîki n inamĕr dinyus tĕkap saṅ prabhuṣ
ṅka n himpĕr maṅure maṇik sira tĕkap saṅ śrī supatny âgĕsaṅ.

Ndah maṅke ri huwus nirâhyas ahajöṅ mwaṅ śrī narendrādhipa,
līlâbhūṣaṇa sarwaratna pinarĕk niṅ wīrayodhakrama,

mwaṅ sakweh ikanaṅ wwaṅ adyah i dalĕm sampun samâhyas marĕk;
tuṣṭâmbĕk nira saṅ narendra lumihat, mājar sirê saṅ wini:

(Canto 67: Jagaddhita)

1

Or

‘Rakryan, tan sipi göṅ i tuṣṭa ni kakanta ri hurip i tuhankw amarbaṅun,
de saṅ hyaṅ hyaṅ ikaṅ nadīndra n umijil, karuṇa sira n aweh mahāmṛta;
āpan byakta pĕjah manĕhta, yayi*, yan kita tulusa matiṅgal i ṅhulun;
maṅgĕh lwir paṅisī gĕluṅ, riṅ apa tan hilaṅa ri hilaṅ iṅ patah lukar?
Saṅsiptanya, śarīra* wāhya, baṅun iṅ swapĕna hiḍĕp i polah i ṅhulunṣ
maṅke, swastha ni masku, kady anĕmu gandha niṅ asana lĕsĕh kakiṅkiṅan.
Nke târi, ndak aṅolakĕn tĕṅah awarṇa pĕpĕsa tĕkap iṅ payodhara;
marma ṅwaṅ ri kitêbu, yak pĕjaha, tan pakaraṇa ri huripku* riṅ raṇa.

Saṅkṣepanya, tuhanku, n agya ri waluyta, bibi, muwah i paṅkwan i
ṅhulun,

ṅhiṅ têkaṅ Sukhaśāraṇêki paran iṅ hṛdaya gati nika n turuṅ pĕjah,

āpan ṅūni ta rakwa hetu ni patinta* majarakĕn i līṇa ni ṅhulun.

Lwâmbĕk, koṅ asurâtiduṣṭa, rarahĕnku kamu wulikĕn iṅ wanāśrama*.

Yadyan maṅhĕta riṅ Śiwāṇḍa Hariloka saparana nikêṅ jagattraya,

tūtĕn. Rakwa wuwus nirêki; sumahur saṅ ahayu pinakesi niṅ purī:

‘Hah sampun, kaka, haywa! Tan sukha manĕhta ri pĕjaha nikaṅ
mahâsura,

pintĕn rakwa hanêki ṅūni ya pasuṅ mami lara karaṇanya maṅkana.

Lāwan dibya tĕmĕn tĕmahnya ya, baṅun mamagĕhi manah iṅ patibrata;
āpan ṅwaṅ pĕjahê patinta, kita tan ya ta wihikana polah i ṅhulun
maṅke byakta tĕkapta rakwa huniṅan, prabhu, gati niṅ asewakêṅ tilam:
yadyan janma ni janma ni ṅwaṅ iki tan saha musapa ri jöṅ nareśwara.


--- Gambar page_173.png (halaman 173) ---
TEXT 161

6 Yêkā kāraṇa ni ṅhulun wawaṅ ataṅgĕh i pĕjaha nikaṅ durātmaka.

Suṅsaṅ yan hana sih narendra, maharĕp ṅwaṅ umulat i tawanta, bhūpati.,
‘Bhoh tênduṅku, sukha ṅhulun. Wacana saṅ nṛpati ri sira saṅ nareśwarī.
Śīghra prāpta tikaṅ Daśāsya ya kinon parĕkakĕna tĕkap nareśwara.

Sampun prāpta ri sanmukhā nṛpati saṅ Daśamukha tĕkan iṅ pamañjaran,
tan sah saṅ mapatih Prahasta, bala rāsika, ri wuri matuntunan taṅis.
Tuṣṭâmbĕk parameśwarîki lumihat, kaka-kaka saha cārakâṅrubuṅ,
hyun-hyun de nika ghorarūpa kahiḍĕp mṛgapati ya hañar sakêṅ wana.

Episode 12: The release of Rāwaṇa

Rĕp, śīghra n tĕka tan pasaṅkan inucap lumawad i pamĕnaṅ saṅ Arjuna,
khyātîṅ* rat bhagawān Pulastya sira wipraṛṣi subhaga Dhātṛjôttama,
kapwâśānti ri jöṅ narendra; naranātha tumuluy atibhakti sādara,
sampun rakwa sira n sumambhrama manohara, tinut i sahur dwijeśwara:

(Canto 68: Upajāti)

1

‘Om saṅ narendra, prabhu wīra digjaya
surūpa dhīrâdhika śakti riṅ sarat,

bhraṣṭa ṅ musuh tan hana maṅgĕhêṅ raṇa,
tĕkapta himpĕr Parameśwarâtmaka.
Paṅliṅgan iṅ Rāwaṇa wīra digajaya
mahottamêṅ śakti ta nora tan wruha,

sor taṅ watĕk dewata denya göṅ galak,
tuwin tikaṅ rākṣasa daitya dānawa,

sakweh nikârĕs ya tĕkap mahâsura,
tathāpi rakwêki kaparjayêṅ raṇa,

de śrī narendrâṅlaga wīra kottama;
katon paratranya tĕkap nareśwara.

Tan len yuyut hyaṅ Widhi taṅ mahâsura,
si Rāwaṇêka wruha saṅ nareśwara;

ndan potrakâṅgĕhnya tĕkap mamîkihĕn,
ya donkw anasṣā ri hurip nikê* haji~


--- Gambar page_174.png (halaman 174) ---
162 ARJUNAWIJA¥â

5 Liṅ saṅ mahāwipra sirâṅhĕmū taṅis,
wimūrchitâmbĕk nira mawlas iṅ putu,
tan ton kaṭuṅkanya mahātiduryaśa
sareh nikâṅhiṅ huripanya yâkĕdö.

6 Nlkā śrī narendrādhipa dibya riṅ manah
sukhê panāsi prawaradwijeśwara;
yêka n kinon taṅ bala wīrayuddhaga
kĕnoha saṅ Rāwaṇa têky uwākĕna*.

(Canto 69: Rajanī)

1 Atha, ri wijil Daśāsya saka riṅ wĕsi pañjara ya,
makucĕm ikaṅ mukhâwnĕs akusut dahat iṅ siwuhĕn;
apituwi tan pabhoja*-bañu, dūra hana n masuṅa
satĕwĕk irêki rakwa kawĕnaṅ, kadi tan subala.

2 Tĕka ta sirê harĕp nṛpati, tan dwa subhakty akaki,
tumuluy ika n praṇamya ri narendra pakon suyati;
muwah ika liṅ dwijendra: ‘Kita nātha*, maṅampunana,
maṅucapana ṅ Daśāsya, majarê hayu yogya tutĕn.

3 Daśamukha, bhoh, nda haywa kamu māna ri saṅ nṛpati,
satuduhirêki tan wihaṅa kanyu* lanâhiḍĕpa;
yadi masuṅa ṅ swarājya kamu tan kapalaṅ ri sira,
saha suta patnikânuta sumambaha saṅ nṛpati.

(Canto 70: Sragdharā)

1 Nöjar* saṅ wipra; tuṣṭa ṅ Daśamukha masuṅêkaṅ* kaḍatwan ri Lĕṅkā,
maṅgĕh ṅ ūnin baṅun liṅ dwijawara; mawuwus śrī* narendrâniwārya:
‘He he yakṣendra, tātan sukha kami ri gatintâwwata ṅ rājya śobha.
Nhiṅ yan tuhwêkiṅ ambĕk, matĕlasana kitâbuddhi mūrkhâwamāna!

2 Zpan norêka yogya n gawayakĕnana de śrī mahābhūminātha;
mitrâdoh, śatru makweh, mamĕnaṅa tuwi tan dharma kastutya niṅ rat;
maṅkin yan sora dontâsakit ika; huniṅan rakwa maṅke tĕkapta:
byaktā tan sah kitêṅ pañjara, yadin aku tan masihê saṅ dwijendra.

3 Saṅsiptan, haywa, tātan hana hiniriṅan iṅ wwaṅ tĕkap niṅ lumampah;
göṅ māna wruh-wruhêṅ śakti parama, tan* ikā buddhya saṅ nītimanta.
Yadyan ṅwaṅ matya, maṅgĕh, lamun anuwukanê saṅ mahāsādhu riṅ rat,
āpan wwantĕn tiwas niṅ laku, yadi tan ikânuṅ pratiṅkah narendra.


--- Gambar page_175.png (halaman 175) ---
4

TEXT 163

Siṅgih yan bhūnunātha n taya ṅ ulahakĕna lena saṅkêṅ parārtha,
kāruṇyêṅ sarwalokâṅinakana manah iṅ kāsyasih buddhi hīna;
āpan byaktêka don saṅ prabhu siniwi tĕkap niṅ mahāwīrasaṅgha;
yan tan maṅkân aninda ṅ para riwa-riwa niṅ muṅsir iṅ rorawāṅga.

(Canto 71: Jagatnātha)

1

Kayogya nika, haywa tan suyaśadharma ṅ ulahakĕna, saṅ Daśānana,
nda tan muwaha mūrkha, sādhu kita; tan pakaraṇa mamatī prabhūttama,
nda yêka marĕnêki rakwa kaharĕpku pakadhana panuṅkulê ṅhulunṣ
mahādhana tĕkapku nora juga lena lĕwiha saka riṅ jagaddhita.

Nahan liṅ ira saṅ narendra; sukha saṅ Daśamukha; mawuwus
dwijeśwara;

‘Uḍu prabhu, mahottamêka kaharĕpta, tuhu-tuhu wiśeṣabhūpati;

apan krama ni saṅ narendra juga tan palĕ-palĕh i karakṣa niṅ jagat,

makāsya sira saṅ munīndra sahanêṅ giriwana ya rinakṣa saṅ prabhu.

Sudhīra manah iṅ tapodhara manah nṛpati paramapaṇḍitôttama,
lĕyĕp ni halĕp iṅ swarājya giri-tulya paṅalusan i saṅ nareśwara;
ikaṅ kuhaka duṣṭadurjana ya bañcana nika mamaṅun prakampita,
pĕnuh mibĕki sarwaloka ya baṅun surawarawanitêṅ tapowana.

Dudū marika durgamanya kalawan rusit i manah ikaṅ* surāṅgaṇa,
hilaṅ pwa ya milag kabeh juga lamun hĕnĕṅakĕna tĕkap munīśwara*;
swajāti nikanaṅ durātmaka, yadin hĕnĕṅakĕna, makin ta yâwĕwĕh;
mataṅnya nika haywa saṅ prabhu harĕp kasiliba tĕkap iṅ prabañcana.
Kunaṅ phala nikêki rakwa yadiyan kawaśakĕna tĕkap nareśwara,
prabhāwa nira* Wiṣṇumūrti kahiḍĕp, siniwi saphala bhūmipālaka;
pitowi mara saptajanma ni tuwuhta niyata matĕmah prabhûttama,
nda tan titisa rakwa dibya kawĕnaṅ titisa juga, paran kasaṅśaya*.
Apan sira minuṣṭi niṅ japa samādhi, sinamaya ri tuṅtuṅ iṅ hiḍĕp,
hiḍĕp nira tikâṅhiḍĕp, wuwus ira n winuwusakĕn i saṅ mahāmuni;
prasiddha sira rāma-reṇa tĕkap iṅ tribhuwana, hurip iṅ jagat kabeh,
nda tan pahi lawan sinādhya nira saṅ wiku saṅ inusi saṅ nareśwara.

Kalīṅan ika, yogya dharma kaharĕpta, tulusakĕna, haywa saṅśaya;
lawan purih i saṅ narendra juga tan bĕsur amĕjahana ṅ* durātmaka,
sĕḍĕṅ hawana niṅ nirātmaka lamun kawĕnaṅa mara de nareśwara.
Nahan wacana saṅ dwijendra; sumahur nṛpati paramawīra kottama;


--- Gambar page_176.png (halaman 176) ---
164 ARJUNAWIJAYAṅ

(Canto 72: Śārdūlawikrīḍita)

1 ‘He he saṅ paramarṣi, siṅgih ikanôjartâtiguhyôttama,
nirbhagna ṅ paramārtha têki ri gatiṅku n āptya mātîṅ raṇa;
towin paṇḍita Wiṣṇumūrti subhagêṅ wīrântakā ni ṅhulun,
ṅkā tâku n mulihêṅ Śiwālaya hĕlĕm, muktya ṅ kamāheśwaran.

2 Maṅkā de nira; tan dawākĕna, nihan tôjar niraṅ Rāwaṇa:
kapwâpakṣa ri don narendra ḍatĕṅêṅ Lĕṅkâtiśobhāpura*,
mwaṅ saṅ brāhmaṇa yêka rakwa parĕkĕn de niṅ sarājyâdhika.
Tan maṅgĕh prabhu Kārtawīrya matulak, mona ṅ mahā-Rāwaṇa.

3 Nka śrī bhūpati Kārtawīrya sira mojar ṅke ri jöṅ saṅ yati:
‘Reh niṅ bhūpati māti riṅ raṇa kabeh mwaṅ wīrayodhakrama,
ndah yêkâhuripêki rakwa palakuṅkw ânugrahānê ṅhulun,
sakweh-kweh bala rākṣasêka ya pĕjah wehĕn muwah jīwana*.

4 Liṅ saṅ bhūpati maṅkanêka; sukha saṅ wipra, nda tan laṅghana;
mwaṅ saṅ Rāwaṇa tuṣṭtacitta rumĕṅö de śrī narendrādhipa.
Rĕp, kāgran* humĕnĕṅ dwijendra, tumiba ṅ warṣâṅdadak lwir pinĕh;
drak, yêkâṅhuripi ṅ matîṅ* raṇa kasiddhyan saṅ mahābrāhmaṇa.

5 Sampun pūrṇa tĕkêṅ gajâśwa ratha len sarwāstra sampun wĕtĕh,
goṅ kĕṇḍaṅ sahanêṅ raṇāṅga ya tumut mwaṅ taṅ mṛdaṅgâsĕlur;
sampun rakwa mulih kabeh marĕk i jöṅ śrī bhūmināthaprabhu,
mwaṅ têkaṅ bala rākṣasêka paḍa bhaktî jöṅ niraṅ Rāwaṇa.

6 Tan warṇan ri patut nirêki n umulih saṅ wipra sampun mĕsat,
mwaṅ saṅ Rāwaṇa mantuk iṅ pura huwus mamwit ri* jöṅ bhūpati.
Tuṣṭâmbĕk prabhu Hehayāṅśa kalawan saṅ śrī supatnīśwarī,
de saṅ brāhmaṇa siddhi hetu ni hurip niṅ wīra mātîṅ* raṇa.

7 Byātītan, ri lawas nirêki wĕkasan mantuk narendrādhipa;
sampun prāpta sirêṅ Mahispati lawan sakweh watĕk pārthiwaM
ramya ṅ wwaṅ mawarah-warah ri jayaśatru śrī narendrādhipa,
len têkaṅ mawarah ri don nṛpati yan krūrâmbĕbĕṅ Narmadā.

8 Tan ṅeh yan huniṅan gatinya; t ucapa śrī Hehayāṅśaprabhu,
swastha ṅ rat, makĕtĕr tikaṅ kujana duṣṭâmbĕk kaṭuṅkêṅ* jagat,
mwaṅ têkaṅ bala rākṣasâwĕdi kumöl n ton śakti saṅ bhūpati,
āpan rakwa pinet nirêka rinuruh sakweh nikaṅ duryaśa.

9 Lāwan pūja ginöṅ narendra, satatâsuṅ dhāna riṅ rat kabeh;
nirdon taṅ dina ratri, dharmapara taṅ pinrih tĕkap niṅ manah.
Nāhan hetu bhaṭāra Buddha sira harṣa n ton sakêṅ Tan-hana,
mwaṅ sarwâmara sādhubuddhi maṅalĕm de śrī narendrādhipa.


--- Gambar page_177.png (halaman 177) ---
TEXT 165

The apology

(Canto 73: Kilayu manĕḍĕṅ)

1

2

Nāhan juga walr ikanaṅ kathâbuka Daśāsyacarita n inikĕt,
ndān Arjunawijaya ṅaranya rakwa karĕṅö titir inujarakĕn;
antuk rasika saṅ aparab mpu Tantular amarṇa kakawin alaṅö,
ndā tan tular ika ri gatinya tan wruh i rusit niṅ aji milu lĕṅĕṅ.

Lāwan karaṇa niṅ aṅikĕt palambaṅ, aṅusöṅ tumut aṅapi laṅö,
aṅkĕn stuti ri pada bhaṭāra Wiṣṇu sira Buddha-sakala kahiḍĕp

reh niṅ Daśamukha ya muwah saṅ Arjuna suśakti parama riṅ ayun,
kālih paḍa pĕjah ika de ni janma nira ṅñni subhaga karĕṅö.

(Canto 74: Jagaddhita)

1

Nirdon taṅ śara, śūnyakāya sahananya lumĕpasa rikaṅ durātmaka;

aṅhiṅ bāṇa bhaṭāra hetu nika naṣṭa, ri pati nika śuddha nirmala;

ndah yêka n karaṇanya rakwa musira ṅ Haripada makawṛtty anindita;

bhraṣṭa ṅ mūrkha kabeh tumiṅhal i rahadyan ika pĕjah i madhya niṅ
raṇa.

Yêka n rakwa tĕwĕk niṅ aṅracana parwacarita pinakeṣṭi niṅ maṅö,

tan saṅkê wihikan ṅhulun, wwaṅ atimūḍha tuna-guṇa, sumewakê haji;

wāhyâdyātmika tan hanêki, riṅ apa n maṅinakana ri buddhi niṅ tuhan?

Nāhan hetu niṅ aṅgagap tanah, asoṅ karas, aṅituṅi paṅjrah* iṅ sĕkar.

Yan bwat Tantular olug ambĕk apa tan siga-sigun i paninda niṅ para,

tan wruh yan cacadĕn sapolah ika, kewala tumĕkani seṣṭi niṅ manah;

paṅliṅgan paguritnya* nora kĕna paṅlipura wuyuṅ iṅ adyah iṅ tilam;

ṅhiṅ tan duhkha cinodya, tan sukha n inastuti guṇa nika buddhitāḍana.

Siṅgih yan kawi mūḍha tan wruh îṅ iraṅ, salah-iḍĕp aṅikĕt pralāpita;

lud tan śabdika, tan wruh iṅgita niṅ akṣara guru-laghu canda, tan
sphūṭa;

dūran têki damĕlnya yan kahañaṅâṅusira hĕlĕm acaṇḍya pustaka,

de niṅ buddhi nirāgamôpama gaḍuṅ lumuṅ aharĕpa wimba niṅ wulan.

Ndā nistanya* titir wināda cinacad ginuyu-guyu tĕkap kawīśwara,

ṅhiṅ tan simpaṅ ike gatinya n akirim kakawin i dala* niṅ puḍak sumar.
Saṅsiptan, ri lĕsöhan iṅ bhujagapuṣpa ri śikhara nikâmaṅun laṅö,

saṅ sūkṣmêṅ* lĕpihan tanah juga panĕṅgahan ika pinakeṣṭi niṅ maṅö.

