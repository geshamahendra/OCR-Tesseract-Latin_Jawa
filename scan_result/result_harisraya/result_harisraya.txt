TEXT

Awighnam astu

Canto1 --/>>-/>->/>>-/-->/-->/ī (Śārdūlawikrīḍita)
1.sĕmbah ni nghulun i swadharma* ri pada śrī Padmadewyātmaka*
sang tan seng hṛdaya pratiṣṭha kinĕñĕp nityā maweh nugraha

siddhā ning mangikĕt pralāpita ri paprang ning watĕk dewata

mwang daityādhipa Lĕngkarāja tiga sānak śūra śaktîng laga

2.ngūnī tambayan ing lagâdbhuta rĕngön munggw ing kathāwarṇana*
kweh ning mūrkha sarodra māngusak-asik ring swarga tan pantara
wadwā ning kala Lĕngkarāja magalak krūrā sadarpângawit

nirbhītân pangalap-halap sakaharĕpnyā tan wĕnang ywênawĕr.

3.sang hyang Śakra sirârdha kepwan anaha ng swargā wiśīrṇânana
nāhan hetu nirân prayatna magunĕm mwang sang watĕk dewata
lāwan sang daśalokapāla tumutĕn saptarṣi len Nārada

ḍang hyang Wākpati sang makāgra pinatih ring nīti sūkṣma prihĕn.

4.sampun marpat ikang sabhâkrama rikân pojar surendrā tĕhĕr
toh* ndy ânung naya sang watĕk hamara ring śatrū mahābhīṣaṇa
nyêking daitya si Lĕngkarāja tiga hatyantêng mahāmūrkha ya

Mālyāwān Mali len Sumāli paramotunggâgra ning daityawān.

29
5.wruh pwêkân ri bapanya yan kṛtawarê jöng śrī Girīndreśwarī
nāhan hetu nikâtigarwa maharĕp syuh ning jagat maṇḍala
śīrṇa ng hāmaraloka tan patĕpĕngan lingnyân alah göng galak

panglinggan ri balanya lumra mahas ing swarga ndatan wiśmaya.

6.yan bwat dānawa daitya rākṣasa halib denyâtitā mūrkha ya
krūrākāra taman masihnya lumihat rī sang watĕk dewatā
jātī mūrkha mahāprakopa hilang ing dharmā hadharmêriya

byaktâlah ta tĕmĕn yadin palĕ-palĕh ring nīti mangkw êniwön.

7.yapwan sangghatanĕn pamūknya manĕke n hyang wīra śaktîng laga
dīnon astra sutīkṣṇa yā papagakĕn byakta ndatan pamyati
āpan rakwa sĕḍĕngnya ujwala magĕng śaktinya ring paprangan

yāwat meta paraśraya syapa kunĕng śakty âtapā rĕngwakĕn.

Canto2 -->/->>/>->/>->/-> (Basantatilaka)
1.nā ling Surendra bhagawān Suragurw amojar*
he dewanātha hana têking upāya sandhi

tan krodha tan hana anung mahilik rikang de

samyajñanôttama gĕgĕn juga ring swacitta.

2 tan sangka ring mawĕdi niścaya têkang ambĕk

ambĕk sudhīra mabĕnĕr tamatar wikalpa

30
lwir parwatênugah-ugah mapagĕh jugêka

tāwat katĕmwa wĕkas ing naya digjayêng rāt.

3.mangkin tĕka ng bhaya sakêng ripu kāla mūrkha
tātan wĕnang linaganêka yadin tĕka ngke
āpan mahābala hanindya mahāprabhāwa

Kālāntakāgni ya paḍanya sĕḍĕng pracaṇḍa.

4.tan len matêki pangilang nikanang kalāgni
sang hyang Maheśwara sirā wĕgilĕn tĕkapta
māwas hasih nira ri sang maharan panĕmbah

āpan sirêka wasitêng bhuwanāṇḍa towi.

5.sarwajñamūrti sira sarwagatâprameya
limpad pĕnuh sahana ning bhuwana pratiṣṭha
ring sarwadewa sira dewata dibya śakti

sūryôpamā humibĕkī sahanā nikang rāt.

6.yapwan bhaṭāra wĕgilĕn ya ta lingta nātha
āpan parārtha paramārtha acintya śānta
kewalya śuddha ta manah nira nirwikalpa

lwir pastikâhĕning aho malilang sahitya.

31
7.tan mapranga pwa sira don ing anĕmbah anghyang
āpan tatan hana musuh nira ring triloka
kapwa prabhakti sahananya kabeh ikang rāt

hyang ning hyang uttama sirêka pinūja tan len.

8.tan mangka don ing unĕgil ri pada hyang īśa
śrĕddhā nirômarahakĕn rikanang sayogya
antāka ning kalana mūrkha ya têka petĕn

byakta n katon mara hasih nira yar sinĕmbah.

9.baj "ṅitīṣṇa ta paḍanya wuwus bhaṭāra

tadwat matêki sawuwus nira śuddha siddhi

swasthā nikang bhuwana ḍdon ira tan hanolin

āpan Jagatpati sirêka manṛṣṭi kang rāt.

Canto3 ---/>>-/-->/ >ṛ/>>>/>>>/---/>> (Jagaddhita)
1.nāhan ling bhagawān Wṛhaspati Surendra atiśaya saharṣa niścaya
lāwan dewata kapwa tuṣṭa rumĕngö paḍa mangalĕm i śabda Wakpati
śīghrâdan ta sira n kabeh mara ta ring Śiwabhawana lawan watĕk rĕṣi

mwang widyādhara sampun akrama kabeh tumut i laku nirang Śatakratu.

2.eñjing lampah i sang watĕk sura sakê surabhawana ring ambarân laku

hyang Śakrā makamanggalā nika lawan Yamapati Dhanarāja tan madoh

32
mwang sang hyang Baruṇā sirā ta paḍa bhāswara dinulur ing apsarā gaṇa

lumrā ring gaganāntarâlaris amūrwa laku nira makāgra sang rĕṣi.

3.wahw âgātra sĕnö ning arka gumuruh tĕngah ing udadi tumrang ing langit
meghâbang tumurut sawang laṭi ning ambara magirang anon Sureśwara
kapwâhyun ri kahaywan ing bhuwana tan hana gĕlĕh ikanang Surālaya

sang hyang sūrya humiṇḍuhur kadi harĕp tumut i laku marêng Śiwālaya.

4.abhrā teja ning ambarā ri laku sang surawara paḍa tuṣṭa harṣaja
meghânut hiring ing langit saha gĕrĕh kadi mangarahakĕn lumampaha
ginyākĕn ri sirir nikang hangin anambay i larap i pakiñcang ing taṭit

lwīr eñjuh lumihat ri sang harĕp anīrṇakĕna ri hala ning jagatraya.

5.ramya lwīr ahawan turangga laku ning jaladhara madulur ring ambara
len tang warṇa gajendra nīlajaladā saha wimana matuntunan laku
nāntĕn lwir dhwaja nīlawaṛṇa sawaneh kadi maḍarat aḍanta-ḍantayan*

sarwecchā kadi catra kāñcana katon kinĕñaran i sĕnö nikang rawi.

6.ngkānêng pantara ning langit ri taya ning jaladhara sumĕlat hanêrikā
śuddhā nirmala towi tan patatalan kadi manah ing amet warottama
bhakty âgĕng gumĕgö Śiwasmṛti nahan karaṇa ning anĕmu prayojana

teja hyang rawi tan dahat kadi masih ri laku ning angusī Śiwālaya.

33
7 lĕnglĕng ning jaladhī lĕyĕp kadi parok ri lĕyĕp i lĕngĕng ing nabhastala
nūsâgĕng ri tĕngahnya lot para-parān i jaladhara sahitya rantunan
kady âsong kiratīla* tan bĕsur angarcana ri wĕtu bhaṭāra bhāskara

denya n marya mangantya rī bañu nirantara kinasut i tĕmpuh ing halun.

8.palwâdoh kalimūtan ing jawĕh i pāntara ning udadhi durgamânghalun
lwir mukṣânusup ing ryak ānirami tan sphuṭa winulatan an ñamut-ñamut
nāntĕn mātra layarnya himpĕr angawe ri laku ning amarêng kadewatan

kady âkon mara ngantyakĕn* ri laku ning ryak adulur angusir pareng tĕpi.

9.milw âlunglungan ing pasir pasisi lot mangayam-ayam i tĕmpuh ing jawuh
hasrak sambat ikang kalangkya n* angusī jalada hirĕng urambat* ing wihat
lwīr agyā tumutêng Surālaya n aminta riris i sĕḍĕng ing labuh kapat

tan polah tikanang karang liman akĕm kangĕlihan i panĕmbur ing harus.

Canto4 >>>/>->/->>/ ->/>->/>> (Rajanī)
1.awicaritan langö ni lĕngĕng ing sakatungkulana
surawara meh ḍatĕng ta sira ring Śiwaloka Laton
maṛṇiimaya śuddhawarṇa pakĕkĕsnya kabeh gumawang

rahina sada ndatan wĕngi hanêrika nitya mawā

2.paramawiśeṣa rakwa sahananya haneka tuwi

phala ning acintya bhakti ri bhaṭāra Gaṇendra tĕmĕn

34
ya ta tinĕmu ndatan hana anung maḍanêng ahayu

karaṇa ni sang mahājana manĕmbah i jöng hyang Iśa.

3.atiśaya mewĕh ing wang anĕmū Śiwaloka tĕmĕn
matang ikahĕn wineh brata samādhi dalanya kunĕng
humilangakĕn malêndriya yatêkana sādana ni

muliha marêng Śiwālaya taman wwang asing ḍatĕnga.

4ś hana ta ya meru pastika wiśeṣa tamar papaḍê
ya ta kahanan Jagatpati saḍampati rakwa sira
pinarĕk ing apsarī raras awarṇa pasañcaya ning

madhumasa kārttika drawa manisnya sakêng kusuma.

5.hana kadi pangkajêng talaga rūmnya sĕḍĕng sumĕkar
malaris aros tĕngahnya kadi ḍdāla mambĕt angĕlih*
kadi masirat-sirat madhu manis pamatanya ñĕñĕr

hangañut i rāga ning kawi hamarma hayunya tĕmĕn.

6.lĕngĕng ing aśoka warṇa ning hajĕngnya suhun kusuma
kadi padapā laris ni panĕpinya humambĕt alon
manis i matanya tan sinipatan mamanis juga ya

hangadĕhi lindi ning madhu hanêng Madhumāsa kawĕs.

35
7 ikang amawa crĕmin kadi kadang-kadang ing Madana
gĕsĕng i laṭinya n angrahati citta tuhun n amirah
kadi ta padĕlwan ing śaśi mukhanya katon gumawang

kadi ta silih prang ing halis i māya nika n lumiring.

8.hana kadi lĕnglĕng ing jaladhi ring masa kārttika weh
pangĕbĕk i rāga ning mulat i rūmnya tuwin madalĕm
makila gĕlangnya mombakan anguñcangi* ring halangö

kapati kataṇḍĕs ing kuku karang malungid mangani.

9.rahayu hana n cumampaka hajöngnya sawang kusuma
kadi tamatan wruhângani ri pambĕkan ing lumihat
dumadak anīrṇakĕn twas ing amarṇa hayunya tĕmĕn

kapati wimūrchitêng panulisan twas ikârdha tĕñuh.

10.hadawa yadin patantra ni hajöngnya kabeh wuwusĕn
gumalar i kĕmbang ing gagana tulya yan angrakĕta
katamapi tan hanâmaḍani rūm Girijā dinĕlö

paḍa makucĕm kabeh sira jugā kadi candra mawā.

11 sira ratu ning dyah uttama taman papaḍêng ahayu
kalĕngĕngan ing nabhastala lĕyĕp nikanang jaladhi

kalĕngĕngan ing sakendriya kabeh mara ngatpada rĕs

36
ri hajĕng irā Girīndradayitânupamêng ahayu.

CantoS ---/> -/ ->/>>-/>>>/>->/->-/>> (Jagaddhita)

1.ndan sakweh surasanggha kapwa mararĕm ḍatĕng i yawa nikang Śiwālaya
ginyākĕn ri larap nikang sphaṭika gopura lĕyĕp angungang ring ambara
sinrang ning camara lwir eñjuh angawe winuwuhan i panabda ning kuwong

sinwam ning taru kañcanângĕdap-ĕdap kadi mawajik akon humañjinga.

2.pañjrah ning kumudā maṇīndra tĕngah ing talaga mĕkar atur manungsunga
panghrĕng ning bhramarângisĕp madhu bangun majaya-jaya ri sang hañar ḍatĕng
ganggā wwainya wiśuddha cāmana wĕnang mangilangakĕna duhkha ning dadi

minggut lunggah ikang latā kanaka nambay iri hana bhaṭāra dampati

3.byaktā kottama ning Śiwālaya yatêka paran ing angusir nirāśraya
āpan tan kahanan tamomaya harêrika paramahacintya durlabha
nityā muktya sukhôttamā taman adoh ri pada nira bhaṭāra Kāraṇa

ekātānu tatan muwah maluya ring dadi niyata luput sakêng hala

4.nāhan hetu nikang mahājana wiśeṣa satata gumĕlar Śiwārcaṇa
tan man-man rika pūja ning hyang amangun brata hamadĕm ikang malêndriya
tan tṛṣṇê hala hāyu ning dadi dinohakĕnira sahananya tan marĕk

samyajñāna jugêka nitya ginĕgö hawana ning angusir Śiwālaya.

37
5.sakweh sang surasanggha kapwa sumuyug praṇata ngusapi* jöng Iagatpati
lāwan sang rĕṣi saptapaṇḍita macāmana ri lĕmah i jöng Jagatguru
mūdra mwang japa kūṭamantra makalepana rinĕgĕp ing antapadma ya

sampun pūrṇa mahodyanā* stuti rĕngön jaya-jaya nira têki manggala.

6.om sĕmbah ning anāśrayânuhun i jöng Paśupati Śiwa dewataprabhu
sang munggw ing tĕlĕng ing hiḍĕp sakala niṣkala kita paramārtha tan waneh
pöh ning yoga nirātma nirdiśa wiśeṣa parama wĕkas ing nirāśraya

sūkṣmākāra hacintyamūrti sari ning paramasukha kitâdi sĕmbahĕn.

7.donkw ângarcana pāda pangkaja bhaṭāra ri hana nikanang mahā gĕlĕh
nityângde hala ning Surālaya mateki karaṇa ni ḍatĕng watĕk sura
tan len denya waraprasāda Parameṣṭhiguru ring atidīna kāsihan

sang sākṣat paramāmṛtânirami ring kapanasan inaweśan ing gĕlĕh.

8.ndah nāhan stuti sang watĕk rĕṣi kabeh prasama musapi jöng Jagatguru
tuṣṭācitta bhaṭāra nātha mawuwus wruha mami karaṇanta yan ḍatĕng
singgih de ni kaduṣṭa ning kalana mūrkha yatika magawe harohara

byaktân śīrṇa lilang kabeh pwa sahananya yatiki karaṇanta digjaya.

9.sang hyang Wiṣṇu sirêka rakwa wĕgilĕnta śaraṇa makarākṣakê kita
āpan rakwa sira n kinon kumĕmitêng tribhuwana sira têki sĕmbahĕn

byaktâsih nira tan waneh pinakahantaka ning asura mūrkha mohita

38
āpan hamrĕta māya tan hana waneh karaṇa ni hayu ning Surālaya.

Cantoô -->/->>/ ->/>->-/-> (Basantatilaka)
1.nā ling bhaṭāra Parameśwara saṛjawâsih
tuṣṭâgirang sahana sang hamarâtiharṣa

lwir kodanan paramahamrĕta śuddha ng ambĕk

sampūrṇa ngañjali* kabeh ri pada hyang 'fa.

2.tatkāla sang surawara pwa sinanmatâsih
mamwit parĕng mara rikang Hariloka tôsĕn
Iīlângalor laku nirêng gaganāntarāla

śīghrân ḍatĕng ta sira wet ni larī nirâgya.

3.ton tang Harībhawana bhāswara sarwateja
māṇīndra nīla gupuranya murub sateja
lwir sūryawimba sumĕnö pwa pucaknya tumrang

sĕh wangkawâsaliwĕran kumalung kṅsĕnwan.

4 kṛṣṇâkilā maya kabeh lalayanya śobha
lwir nīlamegha makilat larap ing maṇīndra
kram ning maṇik sphaṭika mintang angĕṇḍĕp-ĕṇḍĕp

yângde hulap ning umulat mararĕm tumungkul.

39
5.kalpadrumā ri yawa ning dwara ramya saśrī
kĕmbangnya bhūṣaṇa haneka mahādbhutâbhrā
tulyā sumanggraha ri sang wiwudha n panungsung

sangkê girangnya ri ḍatĕng nira sang watĕk hyang.

6.yêkā prasiddha tinĕmū nira sang wanîng prang
dhīra ndatan wĕdi hinambulan ing swaśatru
saswarga kapwa maniwī tamatan wikalpa

nāhan ta phāla nika sang wani matya ring prang.

7.ndan sang watĕk sura kabeh mararĕm praṇamya
yatnân pangañjali ri jöng nira Nāradewa
puṣpâdi lepana sanuṣṭhana padmamudra

sampūrṇa yoga mangaśīrwada yêki rĕngwan.

Canto7 ---/>>>/>->/->/ī (Praharṣiṇī)
1.sĕmbah ning hagati ri jöng bhaṭāra tinghal
sang sākṣāt paramawiśeṣa wiśwamūrti

śīrṇa ng swarga rinurah ing durātmakêng rat

wadwā ning kalana Sukeśaputra mūrkha.

2.gĕng ning wīrya ri pangasih Girīndraputrī

yângde darpa nika harĕp rumūga kendran

40
rakṣa ng rāt kita Purusottamâdidewa

māsih ring hanagata duhkha kālanitya.

3.sarwātmā kita paramārtha tan hanolin
Padmāyoni kita maṇṛṣti ng aṇḍa sapta
sakweh sang sujana mangāśrayê kitâtah

rakṣa ng rāt kita Bhuwanêśwara ndatan len.

4.sakweh ning bhuwana śarīra de bhaṭāra
urdha byoma padatalā basundharêka
dikdeśā patakuranganta yêka sākṣāt

bayw âtôśwasa rudhirâng apah nda yêka

S.bahny ôjwāla ya tan aniś ca* nitya dagdha
candrâditya lumihat ing jagatrayêka
sakweh ning bhuwana makāngga de bhaṭāra

rakṣantêkana sahananya yêka donya.

6.nā ling sang rĕṣi nguniweh ta sang watĕk hyang
tuṣṭā citta nira bhaṭāra Keśawöôjar
he Dewādhipa Suranātha haywa kepwan

akw îki n wĕnanga rumakṣa sāhananta.

41
7 byaktâwas hilanga watĕk wimoha mūrkha

sakwehnyân mahala śumīrṇakĕn triloka

aywâśâlara tanayangku sang wararṣi

tonĕn bhraṣṭa nika yadin tĕkā wamāna.

CantoöŚ ---/>>/>->/ >-/ ->/>>> (Mṛdukomala)
1.nāhan śabda bhaṭāra Wiṣṇu magirang ta sang suragaṇa
mantuk sampun anĕmbah āngusap i jöng Janārdana kabeh

tan warṇan ring awan huwus tĕka sirêng Surālaya nira

kapwā tuṣṭa tatan kasangśaya yadin tĕka ng ripu hĕlĕm.

2.saswargêndra paḍa praharṣa nguniweh surānggana kabeh
līlā* mahyas arumpukan sari hanêng natar wija-wijah
mary âśoka rumĕngwa* sanmata bhaṭāra Nārayana sih

rakṣa ng swarga kabeh saniścaya wiśīrṇa ning kalana weh.

3.len têkang magamĕl* hanê patiga ramya marmara langö
wīṇānyā mamanis karĕngwa* sinameni ring gita marūm
panghrĕng ning gupit ānamar pangisĕp ing madhubrata lĕngöng

ngkānêng ketaka mar wanginya hanamar jĕnunya ya sumar.

4ś.pakryang ning curing arja* airtali hanumbĕr ing watu ridang

ramyârūm karĕngö saluṇḍing ika mangdani* twas ing akūng

42
lĕnglĕng denya n apet raras ri pangagĕmnya mambĕt angĕlih

tan pendah kadi pādapā sinirir ing hangin tan asarag.

5.mangkin ramya ri lingsir ing rawi humeh tumunggang acala
mandâlon huni ning patĕr matagakĕn kucup ning asana
meghâwrā sumayab sawang jamang anêng sĕpĕt gaḍing adoh

janggâlunggah anginggĕk-inggĕk i surup nikang diwakara.

6.mahyas lwir langĕ ning nabhastala kadi pwa harṣa magirang
Iīla lwir majamang pralĕmba jaladanya rakta tinulis
hanyat wastra pitāmbarā cinaraṇêng rawi n kagurilap

rĕng-rĕngnyân manisih katon kadi gĕlung hañar sinuruyan.

7 lĕng ning wintang anan katon ri tĕla ning himā kagurilap
lwir kĕṇḍit maṇimāya towi rinasuknya bhāswara katon
lwir lindi nni liringnya widyut angĕdap manohara lĕngĕng

marmâlon pangidungnya de ni kĕtĕr ing patĕr lĕngĕng akung.

8.sang hyang candra mijil gumanty anĕlĕhi ng Surālayasabhā
mangkin ramya katon halĕp ni lĕngĕng ing Surendrabhawana
kram ning ratna maṇīndra rangkang ika bhāswarā kapuratuk

lwir harṣā magirang kasĕnwan i sĕnö nikang śaśadhara.

43
9.sakweh ning hamarāngganâtiśaya harṣa mangkin alangö
tonton teja bhaṭāra candra sumĕnö supūrṇa gumawang
heñjuhnya n pangikĕt sĕkar hana masiṇḍi ramya sinuluh

len munggw î patigâmacā-maca wilāpa rūmnya ginunĕm.

10.hanyat lĕnglĕng anguṇḍĕng ing patiga ning bhujāgakusuma
karwā ceṭika tan sah āmijĕti jvng mangĕlih angĕsah
mambĕt madhya nikâlaris kalukaran jamangnya sidĕha

lwir mukṣâbayangan manahnya mulat ing śaśāngka gumawang

11.bhrāntā kūng sawaneh katalyan i manis nikang saturida
lĕnglĕngnyân mihat ing saroruha kasĕnwan ing śaśadhara
himpĕr waktra ning onĕng angdani wilāpa ring karas alit

nityâweh kalangön sinūkṣma ri surup nikang diwakara.

12.sumrak gandha nikang sĕkar mangkin angimbuhi ng turida kūng
śrīdantā gĕlar ing maṇik patiga komala lwir umaḍang
tañjung mwang hasanā sawintang anibā sakêng gagana lĕng

molah sinwam ikang tahĕn lwir angawe ring ambĕk ing akūng.

13.tan ngeh yan wuwusĕn raras ni lĕngĕng ing suranggana kabeh
sang hyang candra humeh mangulwan akĕmul himâsawang alĕk

lunghângdoh pwa ring astaparwata sinungsung ing patĕr alon

44
lāwan widyut aganti medran i hiring ning ambaratala.

Canto9 ~ >/ >>/---/-->/"-*/ (Girisa)

1.tucapa sahana ning wwil ngkānê Lĕngka paḍa wijah
mangan anginum agoṣṭhī len ramyā makĕla-kĕlan
hana manĕwĕ-nĕwĕr mong māngśā len warawaraha

kinulub ika lawan rah ring kāwah ya ta tinakĕr.

2.sura paḍa hininumnyā darpâpan bĕtah anginum
saguci ya ta linanggā len tang mastawa ya marūm
linalabakĕn i taṇḍas ning wyāghrā mangang inagĕm

ginilut ika kahĕnti mwang rahnyā ya ta hininum.

3.hana ta wijah agoṣthi mwang rowangnya paḍa humung
surabhawana ya donĕn lingnyā tapsari tawanĕn
ya ta kalulut ing ambĕk ndan mākāwini* tikahĕn

saphala juga rinangkul madhyanyā malit alaris.

4 taha karika maweh kūng bwat kṛīḍā ta ngaran ika
taru hara ya ta dibyā kambangnyā kanaka maṇi
saphala pinakapawwat wahnyā pastika mahalĕp

sipi marika sukhā sang śrī daityādhipa pawatĕn.

45
5.nahan ilkana wuwusnyā darpā mūrkha guragaḍa
mijil apupul i heng ning dwārā ring pĕkĕn agĕlar
warataruni ya madwal ramyâtut lĕbuh ajajar

hamaya-maya hajöngnyā tulyā tapsari manurun.

6.paḍa majĕnu sumar mrik gandhanyânĕsĕki hirung
surabhi kalayu yêkā kĕmbangnyâmĕnuhi gĕlung
mawangi dinus i kumkum mamrat gandha nika mĕlĕk

karaṇa nika lulut ning kāmī tan warĕg angamĕr.

7.wĕḍihan ika malit mwang ken-kenyā mirir anipis
lungayan ika majambat tulyā pāḍapa malaris
marakata ri kĕñar ning mūritnyânĕlĕhi kuku

kadi mangani manah ning bhrāntâkung ya ta kasarik.

8.surasa surapana dwal-dwalnyêkā paḍa humaḍang
kusuma jĕnu waneh puṣpā mekĕt mawangi marūm
madhu phala mamanis len mastāwāyana ri gĕḍah

sanga-sanganan ikâkweh tumpi mwang gaja-gajahan.

9.taruṇa kĕna manis ning kāmīnī marĕk angamĕr
saha guyu mamanis tan merang wet ning unĕng ika

paḍa juga ya kĕnêng hyun tāruṇy ân api marĕngu

46
manah ika paḍa rĕñcĕm de ning manmatha ngulanĕh*.

10.hana ta minum ikang mastāwā ring gĕḍah akila
kagiri-giri mukhanya lwī Rāhw ânginum i wulan
kumis ika hirĕng awyang lwir meghâtĕtĕl akusut

sinuluhan i damar kweh mangkin kādbhuta dinĕlĕng.

11.paḍa mamangan ikang wwil sāsing kahyunan ikahĕn
paḍa mawijah agantī māstāwêng gĕḍah ininum
kalula mara ya tângde darpanya n paḍa mawĕtö

gumuyu-guyu ya medan mangjāwil warataruṇi.

12.marĕk angamĕr apet sih tan peda pwa ya rinĕngun
saha manis i wuwusnyā marmânghol ngarĕki pipi
taruṇi n api hanikwā tinghalnyā harĕp inamĕr

tikĕl i halis ikâpet siwya twas nika kawatĕk

13.wwara ta barung ikang wwil ngkā prāptā matĕkĕ-tĕkĕn
wĕtis ika n ahulĕs bang mamwas rah nika n akĕbĕs
lalĕr anututi lumrā humrĕng darpa ya ri kanin

kadi kujana hanon ring singhit ning hati marĕbut.

14.sapinaran ika makrak śabdanyân atukup irung

47
hawurahan angucap dhik lunghângdoh karika gĕlis
syapa karika wĕnang yômambung ring mahangi hulĕk

hinuwuh-uwuh inumban ngkan lūngā mangumik-umik.

15.kadi rahina ya māwā de ning candrama gumawang
makin atiśaya sobha lwir nīkang nagara katon
maṇimaya sahanā ning weśmanyê dalĕm asinang

saphala sari nikang rāt rājyā Lĕngka hatiśaya.

16.aparimita wĕlar ning rājyā hudyāna maparĕ
sahana-hana nikang kĕmbang dibyā hana tikahĕn
mawangi satata lumrā gāndhanyā ya ta ngibĕki

Madanagṛha ya tulyā nityângde lĕngĕng ing akung.

17.ri yawa ni waraṇanyā hendah sāgara tinata
talaga midĕr apūrwa wwainyā nirmala malilang
kumuda wipula mañjrah kambangnyā mĕkar asinang

wulan apupulana ngkā tulyanyân juga dinĕlĕ.

18.i tĕngah ika n angumbang hangsâsyang-syang hasawuran
madulu-dulur i pinggirnya n pāḍā-paḍa maputih
kadi parahu manungsung rurwān ing kusuma sumar

dwirada karang anunggul tambingnyā kadi humadang.

48
19.ri dalĕm ika manojñā kaywanyâtiśaya kabeh
paḍa-paḍa ya ta mañjrah hāśokāwana tinahĕn
akara-kara tinon lwir digdhā bhāswara masinang

kumukus ika sarinya lwir rĕm ning jalada mĕlĕk.

20.talaga ngulilingi ng caṇḍy âgĕng paṣṭika maruhur
pucak ika manĕngah ring byomantâlĕyĕp angĕdap
kadi handaru* hinimba hyang candrêng langit alilang

marakata kadi wintang ratnā paṣṭika pinatik.

21.pratima maṇi tiningkah tambingnyâdbhuta humidĕr
malipung ana makaṛṇṭar krūrākāra paḍa ngawit*
paraśu suligi len tang daṇḍa mwang laras inagĕm

kadi kumĕmita ng caṇḍya lwirnyân paḍa mangadĕg

22.makara midĕr umuñcar sangkê danta ning aliman
maṇimaya sahananyā kapwā bhāswara kumĕñar
sinuluhan i sĕnö hyang candra ndan makin ahalĕp

kadi hamṛta tumampuh ngkānêng kṣīrajalanidhi.

23.kanaka maṇi mahantĕn ngkānê dunya mangililan
lĕngĕng angungang i tambing-tambing ning talaga katon

mangalung alimun akweh mīṇanyômarĕk i tĕpi

49
paḍa hamijah anungsung tĕmpuh ning makara hĕning.

24 kidang aturu-turu kweh ngkānê pinggir ika lĕngöng
lĕngĕng i pajang ikang lek len ramyā makaculamik
mangĕlab-ĕlab anambe lung ning sewala mahijo

kadi harĕ pinarann* ing satwā kasturi ya maring.

25.sahana ning akĕmit ring hudyānâlĕngĕng asiwo
paḍa magirang anonton teja hyang śaśi gumawang
kalana wini kabehnya n māyārūpa raras akung

majĕnu-jĕnu sari mrik rurwā ring patiga sumār.

26.makin amĕwĕhi rūmnya n kapwârumpukan asana
makuṭa kañiri gambir lāwan pangkaja hinangit*
madulu-dulur atūt ring tambing ning talaga lĕngöng

maniru-niru raras ning tapsārī mahas alangö.

27 kalana wini kĕnêng hyun rāganya n hamurupuhi
hangidung ana magĕṇḍing hĕb ning rājasa sumĕkar
hana mangikĕt-ikĕt kĕmbang ning pangkaja hinalap
pinaka payung anāsar ndan denyā ya ta rinĕmĕk.

28.hana mangĕnĕs anê sor ning kalpadruma maturu

50
makakalaśa pupus ning hāśokā lawan asana
makarangulu puḍak mwang janggā lungnya hinalĕman

turida nika matambĕh mangkin bhrānta nalahasa.

29.hnĕngakĕna* gati ning wwil kanyê hudyana halangö
muwah ucapĕn ikang mūrkha ngkānê nagara midĕr
majaga saha yudhanya daṇḍa mwang paraśu waneh
tan akĕdĕ pangidör ing baprā yatna ri rajani.

Canto10 ~-/>->/-->/->/ ->/>> (Rajaṇ)

\ hana ta waneh mahas ri lĕngĕng ing gaganāntarala
midĕr ikang ambarā saha turangga tinunggangakĕn
hana maliman waneh saha kasihnya taman kapasah

lĕngĕng i pajang wulan jĕnĕk anêng jalada n paturu.

2.hana katĕkêng Surālaya sadarpa dahat marusuh
hangalap-alap sakātĕmu ya ring waranandana ya
kusuma lawan sĕwö ning asanā kanakâtiśaya

mulih adulur kasihnya mawijah rikanang gagana.

3.sahana nikang prawīra bala rākṣasa kapwa mijil
saha kuda ring lĕbuh śrama manunggang angadwa laga

makakĕrĕpuk papan nika* mawantah alah matakis

51
gumuruh ikang gubar saha surak gumuruh karĕngö.

4.irika sĕsĕk hikang kalana rākṣasi harṣa mulat
makapuratuk damarnya nĕlĕh ing pamukhanya katon
gumawang aros tĕngahnya mawĕlu pwa susunya magöng

karaṇa ni rāga ning taruṇa donya ya tā winĕdar.

5.paḍa kataman raras hati kabeh kalanā lumihat
makin umasö mamĕtwakĕn ulahnya sadarpa midĕr
saha kuda medran aśrama matangkĕp alah matakis

malayu tinūt humung surak i rowang ikân gumuruh.

6.atha kalalu ng kulĕm rahina kāla humeh ya tĕka
sumirir ikang samīrana mawā wangi ning kusuma
mṛdu lalitā manohara kuwongnya manabda lĕngöng

kadi mawarah ri meha ni layat nikanang rajani.

Canto11 ---/> -/>->/>--/---/-->/ī (Śārdūlawikrīḍita)
1.mabhrā teja nikang swarājya ri wijil ning sūrya lumrā prabhā
sakweh sang mapatih kabeh tĕlas aḍan mahyas manangkil mijil
kapwā śīghra lumampah ing lĕbuh agöng sār sök swabhṛtyângdulur

lwir wah sindu hamuntwanî sadawatā wadwā ni wadwā pĕnuh.

52
2.prāptê heng ning alun-alun sahana ning wīrā manangkil kabeh
mwang pawwatnya haneka sarwahabhināwa ngkā ri hengnyômawit
singhā barwang aneka gardabha sasing sattwâtirodrênawit

wyāghra mwang gaāja len warak wara ulâtyantêng mahābhīṣaṇa.

3.tatkāla n humadang kabeh mĕtu ta sang daityādhirājaprabhu
mwang hantĕn hira karwa sampun aśilā ngkānê palangkā maṇī
monîkang kala bheri kapwa tumamā sang mantri bhakty ârarĕm

kapwa wruh rika tônggwananya tan adoh pĕh ning mahāmaṇḍapa.

ś.nantĕn sang para rājaputra ri samīpa nning* palangkâtata
Bajrāmuṣṭi si Yajñagopa wara Suptaghnā Wirūpakṣa len
Unyāmakta Mata praśasta wĕka sang daityādhipā Mālyawān

kapwa wruh ring ulah sulakṣaṇa kabeh kapwā sĕḍĕng yowana.

5. lāwan putra Sumāli kapwa maparĕng ry unggwān irā sang yayah
Dhūmrākṣa Praghasā Supārśwa Wikaṭā kampanā Satradi
lāwan Kālamukha Prahasta Jamakarṇa mwang Supuṣpotkatha

Anīlânala Hāra wīra Mali putrêkā marĕk tan madoh.

6.nāhan swātmaja daityarāja tiga sānak lwir watĕk tapsara
sangkĕp ring guṇa sāra śūra ya kabeh wruh rînggitā kapwa ya

yângde sih nira sang yayah pinakapanggājêng swarājyâdhika

53
byaktân śīrṇa asing musuh tĕkap ikā sakweh nikang dewatā.

7.mangkin bhāswara tang sabhā ri pĕnuh ing mantry âdhikārômarĕk
tuṣṭâmbĕk ng asurâdirāja lumihat denya prabhakty âniwi
ndya ng dewādhipa lokapāla wĕnanga mratyākṣa ring paprangan

yāwat sakrah ikang triloka lĕburĕn dadyā ya hekārṇawa.

8.nāhan citta nirê twas ardha mawĕrö ring wīrya tan popama
prāptâng cāra kinon mahas manusup ing dik deśa kapwômasuk
śīghrânĕmbah i jöng mahāsurapaṭtī singgih patikta prabhu

Nṛṛīwīw

hunya pwêka kinon marâñjĕjĕpana ng śatru pwa yan tâpa ya.

9.sakweh sang surasanggha kapwa mapupul rīng Indraloka n pahĕm
sampun ngganya samapta kapwa madulūr prāptêng Śiwāloka weh
kapwânĕmbah i jöng Jagatpati mamet āśrāya ndātan kalen

tan polih pwa gatinya ri ngka n umarêng sang hyang Mahākeśawa.
10.ndah yeka n kinasanmatā ri panangisnyā de ni sang Weṣṇawa
kapwā gaṛjita mantuk hawija-wijah tūt mārga rīng ambara

ndah mangke kita tan kasangśaya yadin donĕn kabeh niścaya
byakta n digjaya lingnya de ni pangasih śrī Keśawa ng rakṣaka.

11.śrī daityādhipa kātarôjwala rumĕngwā ling nikang cāraka

54
Wiṣṇu pwêka pakāśraya ng hamara dhik mūḍhā nikang Keśawa
mahyun konĕn amangpangêng asura de ning Śakra dusṭâdhama

śatrū ning hasura praśasta mamatī daityā sĕḍĕng tāpasa.

12.ngūnī Twasta suta Trisīra yatikā pindrih pĕjahnyêrika
akweh doṣa nika ndatan sahuripĕn* de ning watĕk rākṣasa
ndah mangke pwa rinakṣa denya pususĕn sakwehnya niśśeṣa ya

nāhan ling hasurādirāja lumihat ring sang harī kadwaya

13.ngkānôjar Mali len Sumāli kaka haywêwöha ring Weṣṇawa*
Śakrā Śakra sahasra Śakra pususĕn donĕn da haywâgigu
pöng pöng pwêki r* atag tikang bala kabeh mangke n lumampah parĕng

sakweh ning suraloka yêka lurugĕn rapwan wiśīrṇânana.

14.nā tôjar ng asurendra karwa yatikênaywān irang Mālyawān
mādĕg pwa ng bhaṭawīramantri mangunus kontā waneh tomara
kapwa krūra masinghanāda gumuruh lwir wyāghra rodrā parĕng

syūhĕn swarga kabeh matêki tĕkap ing daityābalā śīrṇa ya.

15.nāhan lingnya paḍâtigarwa manĕpak bāhunya rodrânggĕtĕm
kapwâmuncarakĕn galaknya kumutug śīghrômijil ywênatag
prāptâng rākṣasa wīrayodha nguniweh wadwā ni wadwā sĕsĕk

sangkĕp kapwa sayuddha len gaja ratha mwang haśwa sampun mawit.

55
Canto12 ---/->/->>/>> />-ṛ/ -ṛ/>-ĕ (Sragdhara)

1.ginwal tang bheri ghorātara kadi ta gĕrĕh ghūrṇitâdrĕs gumĕntĕr

menggung tang rājya de ning kala-kala gumuruh mangkin embuh tĕka ng wwil
mahyā kapwā parĕng ghūrṇita kadi rubuha ng parwatâtyanta wagyut

ghorā pargung nikang sāmaja kadi bĕlaha ng bhūmi kampīta menggung.

2.mangkat pwêkang manunggang turaga pirang iwū tekanang wīra rota
kapwânguṇḍā lipung hujwala makagurilap tan hana ng tan sĕnaddha
len tang munggw ing lĕmah kapwa kṛtala winawanyêka sampūrṇa laṇḍĕp

hagyâmbĕknyâmĕkāna ng ripu sura rabasĕn lingnya darpâtidarpa.

3.lakṣa r* pwêkang makaṇṭar lumaku kakĕrĕtug bhinna rūpânggakāra
mekĕl rambutnya mawyang kagiri-giri mukhanyêka dangṣṭrānya kumram
malwā molah matanyôjwala makagurilap kātarā yar tumindak

kapwârug sañjatanya n harĕp amarawaśa ng swargalokā ya rampak.

4.mangkat sang wīra mantī Karamukha madulur kapwa munggw ing gajêndra
krūrânguṇḍā lipung kātara makagurilap bhūṣaṇanya pradīpta
sewū sangkhyā balanyā paḍa mamawa harug bhīṣaṇâkrĕp larinya

mahyā ghorâtidarpā kadi halap-alap an* nityakālânginum rah.

5.Duśśāhā Durmukha mwang Hayamukhā mahawan wyāghra kapwâtirodra

sampūrṇā bhūṣaṇâbhrā kinawacan ahulap sarwawarṇa pradīpta

56
daṇḍā lori pracaṇḍê tangan ika pinutĕrnyêka mabhrā kilatnya

wadwā wadwanya sar sök gumuruh akĕtĕran kapwa darpêng musuh sök.

6.huntatnyêka prakampā Daśakara mahawan goṭakā mūrkharūpa
sangkĕp kapwângawit betala makagurilap tīkṣṇa laṇḍĕp hinguṇḍa
kapwā sampun krĕtārthêng samara hangu-hangun darpa sumyūhakĕn hyang

mekĕl rambutnya mawyang kadi hapuy akukus kram nikang dhwāja makrĕp.

7.ngkā lampah sang sumantrī prakaśita mangaran Jamba wīrêng raṇāngga
lāwan wīra pramoṇā* paḍa magajah agĕng rākṣasê kālarūpa
muntab rĕngganya himpĕr giri pawaka hanan lwir taṭit ring ghanârĕs

kontā tīkṣṇê tanganyê pracalita pinutĕrnyêka nityâmangun rĕs.

8.mewu pwêkā balanyâtap atitip anapak bhūmi sangkīrṇa makram
krūrā kapwā śarā bāḍama gumuruh awū hyun hyun ing prang kabehnya
mangkin sar sök gumĕntĕr laku-laku nikanang rākṣasā wīrayodha

sākṣāt guntur sakêng parwata makakĕrĕtug lampah ing wwil marampak.

Canto13 --/> />->/>>-/-->/-->/ī (Śārdūlawikrīḍita)
1.4rī daityādhipa Mālyawān panutug ing lampah mahâtyadbhuta
munggw ing syandana hīra bajra madulur lāwan sang antĕn kalih
kapwâsyandana ratnamāya winatĕk ning sāmaja krūra ya

kṛṣṇākāra wĕlang-wĕlang rinasuk ing rātnôjwalânindita.

57
2.sar sök rākṣasa wīra rodra rumakĕt kapwângagĕm tomara
krūrākāra parĕng mabherawa tumindak lwir mahā kingkara
len tang daṇḍayudhanya malwa pinutĕrnyêkī mahābhīsana

sākṣāt bahni murub matanya kumilat dangṣṭranya tīkṣṇôjwala.

3.muntab sang para rājaputra madulur kapwângrasuk bhūṣana
Bajrāmuṣṭi lan Unyamakta wara Suptaghnā Wirūpakṣa len
Yajñāgopa si Matta kapwa mahawan syandāna ratnāmaya

sangkĕp ring śara bajra cāpa rinasuknyêkā sateja prabha.

4.wingkingnyêka Sumāliputra madulur munggw ing rathā kañcana
Dhūmrākṣā Praghasā Supārśwa Wikaṭā kampanā Satradi
Waktrā Pāka lawan Prahasta Jamakarṇa mwang Supuṣpotkatha

Nnīlânala Hāra wīra Maliputrâtyanta śūrêng raṇa.

5.yan ring rūpa mahāprabhāwa mahalĕp kapwā sĕḍĕng yowana
kapwa wruh ri wĕkas nikāng aji dhanurwedha ndatan swang kabeh
āpan tapsari têbu rūpa tamatan sor ing surâpsāra ya

ring wīra pratisāra sangka ri yayah nindyā sĕḍĕng digjaya.

6.sar sök ng āsura dānawa pwa ri wurinyâkoṭi-koṭy ar laku
mwang kĕṇḍang kala bheri tan papĕgatan lwir wah lakunyâḍĕḍĕt

mangkin sök masusun matuṇḍung atugur mangkin matambĕh pĕnuh

58
kady âhĕt kĕtikang hawan kasĕsĕkan de ning balā rākṣasa.

7.sangke söknya hana n mĕsat gaganamārga kweh ndatan pangkura
sangkīrṇā pĕnuh ing nabhastala sawang megha pracaṇḍâdbhuta
rĕm-rĕm teja ning arka yar kasahaban tan ton ikāng ambara

nghing dangṣṭranya lumöng katon kadi kilat ring sangharākāla ya.

8.tatkālân ring awan mahāsura katon utpāta digmaṇḍala
sang hyang sūrya mahos mabang makalangan bhūtā kawandhômigĕl
meghâbang rudhirā hudan saha gagak lumrā sarodrâtarung

hasw âsang manugug humung saha gĕlap ghorā pupaknyêng langit.

9.tan kewö tĕkap ing mahāsurabalā mangkin sadarpâwijah
mahyā ghūrṇita rampak āruh-aruhan sak syuh sakambah bubar
pringga-pringga wiśīrṇa hĕnti kapipis de ning rathānggângĕbak

bhasmībhūta tĕkêng tahĕn kaparapal tātan wĕnang ywângadĕg.

10.prāptê jöng giri Meru ghora gumuruh pahyā nikang rākṣasa
singhā barwang abĕnturan kabalasah mawrĕg kabeh ywâtakut
tan waktan tikanang kidang mababaran tan wring paranyâlayū

de ning drĕs ning angin hangin-hangin ikang mūrkha pracaṇḍâmusus.
11.lumrā tang waragangnya sök malimunan ngkānê hiring ning gunung

59
sakweh sang tapa-tāpi kapwa makukud mundur kawĕs katrĕsan
prāptâng wwil sumahab marampak angusī krūrā sadarpā galak

mangrangkul murudung tapinya manangis jāṭanya sampun hilang.

12.akweh swarga rinampak atry ahurahan kagyat ndatan wring naya
abyūran manangis waneh kinudupung strīnya ndatan kombarah
makrak matri hinir jinambak akusā puryā* gĕlungnya n tiba

ginyat pinrĕp inantĕp ing watu ridang māngang bahĕmnyâruru.

13 len têkang malajĕng tinūt masasaran ngkānêng alas durgama
wwantĕn molih alumpat amrih angusir swargêndra śīghrômasuk
aswê denya tatan paśabda hangasur tôśwāsa nityânĕsĕk

mojar ndān apĕgat-pĕgat mĕkul i jöng hyang Śakra lingnyâwarah.
Canto14---/ >-/>->/  -/ -/ī-> (Mṛdukomala)

1.sojar śrī Hamarendra śīrṇa sawatĕk mamī masasaran

prāptâng śatru Surendra kādbhuta sĕsĕk ndatan papĕgatan
krūrângrampak angambulânikĕp alah sadarpa manurung

akweh keṇḍit inambulan tĕkap ikang balā kalana bap.

2.jöng ning parwata sök pĕnuh kadi tasik sumambi ng acala
ghorā hung ni gubarnya ghūrṇita sawang halun kakĕrĕtug

lumrā tunggul ikā pĕnuh kadi wĕrĕh tinĕmpuh ing angin

60
panghrik ning turaganya mātra karĕngö hana n kadi harus.
3.yatnā śrī Suranātha śīghra tulungĕn kabeh kapalayū
byaktā bhraṣṭa kabeh yatan sih Amarādhipā ring alara

tan len sihta makāśrayêng ati kaduryaśā kapanasan.

rakṣa ng rāt kita Dewanātha masih ing wimūḍha śaraṇa.

4ś kagyat hyang Suranātha de ni pawarahnya śīghra mangutus
prāptā ring Hariloka de ni tĕka ning musuh ngala-hala
nāhan ling nira śīghra kapwa hinatag tikang suragaṇa

prāptā sök supĕnuh sasañjata sapūrṇa tan paligaran.

5.ndan sang hyang Hari Keśawa wruh i ḍatĕng nikang suraripu

sampun rakwa madan kabeh sapinasuk nikang Haripada

prāptāng dūta manĕmbah ājar i tĕkā nikang hasura sök

śīrṇa ng swarga rinoknya de ni kalanâdbhutângamah-amah.

Canto15 ---/>>-/>->/>>-/>>>/>>>/->-/>ī (Jagaddhita)

1.mangkat hyang Hari Wiṣṇu śīghra mahawan Kagapati hinirīng ning apsara
kady âditya ri puñcak ing giri Sumeru kanakamaya teja bhāswara

kram ning bhūṣana len pitāmbara bangun jaladhara wĕḍihān irômirir

hung ning śangkha si Pāñcajanya gumuruh kagiri-giri tĕkêng digantara.

61
2.sakweh ning śara sañjatā nira bhaṭāra Hari hanê* harĕp nirân laku
Sūdarśāna yatêka cakra wĕkas ing paramaguṇa tan ĕntya* ring tangan
mwang sī Nandaka yo tĕwĕk nira makāpangilanga ning adhāma mūrkha ya

tan waktan tikanang gadā nira Kumodiki makapamunah* ning āsura.

3.sakweh sang surasangghya mangkat ariwĕg ri huri nira bhaṭāra Keśawa
sang hyang Śakra manunggang ing gajapatī rinasuk inĕmasan prabhāswara
Bajrānaryama tan madoh pwa ri harĕp nira saha śara tīkṣṇa sanggĕpan

lumlab tunggul irā si Horbala ngaranya kadi jalada mĕtwakĕn jawuh.

4.sewu kweh nikang apsarôttama manimbangi paḍa-paḍa śūra suśrama
malyālā curiganya kapwa rinasuk makawaca maṇimāya bhāswara
len têkang marangin sahaśra madhanuh pirang atus asiping-siping hĕmas

kapwâkambala rakta kañcana galahnya sajuru-juru tan hanâtgata.

5.mangkat sang Yama kādbhutâwahana māhiṣa mahirĕng apūrwa wāhana
lwir dhūmâwnra latū-latunya maṇi rĕngga kinawacan abang prabhāswara
daṇḍâgöng ri harĕp nirâdbhuta satal pamalu ning atiduṣṭa durjana

sākṣāt bāhu ning antakā juga katon harĕp i hilanga ning mahāsura.

ô.wadwā kingkara sök marampak i harĕp nira palu-palu kapwa sañjata
len tang bāḍama mewu lakṣa lumurug kagiri-giri matanya ujwala

kapwâgöng awugah pangāwak ika makral abutĕng acawĕt wĕlang hirĕng

62
krūrākāra kabeh paḍâharĕp anīrṇana kalana wimoha ring jagat.

7.ngkā sang hyang Baruṇa n mapangkat ahawan gajah iwak atibhīṣanâdbhuta
tīkṣṇa ng danta nikâlungid kadi lipung sinarudira rikang maṇik prabhā
kady anggantari denya yar laku hanan pracalita ri kapönya bhāswara

mwang pāśā ri tangan nirângawik arĕp manawuta ri ḍatĕng nikang musuh.

8.lumrā sök masulung-sulung bala nirâsĕmu hiwak amapag drĕs ing jawuh
sarwêndah rinasuknya bhūṣaṇa hanan putih ana mahirĕng waneh dadu
dudw âwarṇa wĕlang wĕlang pwa kawacanya cinaraṇa sisik-sisik hĕmas

sarwāyuddha yudhanya īkṣṇa lumarap titir angani ri sāngsĕ ning ripu.

9.sang hyang Weśrawaṇā ri huntat awimāna kanaka maṇi rĕngga bhāswara
tan sah pwêka gadā nirôjwala pinaṇḍi ri harĕp ira warṇa kañcana
yakṣa pwêka balā nirā pira kunang gaṇa nika ri harĕp hanê wuri

kapwâbhrā rinasuknya tan hana tatan kanakamaya tĕkêng warâyudha.

10.ngkānê huntat arampak atri gumuruh surabala gumĕlĕk ndatan pĕgat
sar sök lumra ring ambarā katulajĕg dhwaja nika saha bheri ghūrṇita
lwir meghodaya ring maghâsĕmu patĕr kĕtug i paḍahi ghora gĕnturan

sumyok matri surak-suraknya karĕngö kadi kisik i panĕmpuh ing jawuh.

63
Canto16 --/>>/>->/>>-/-->/-->/ī (Śārdūlawikrīḍita)
1.lambung ning Girirāja yêka dinunung de sang watĕk dewatā
mingsor lampah irâsayab kadi ta ākāśā wiśīrṇā rĕbah

kram ning bhūṣaṇa sarwawarṇa kumĕñar nāwagrahā tulya ya

sākṣāt megha hanekarūpa larap ing tunggul pĕnuh ring langit.

2.prāptê lambung ikang Girīndra magĕlar sakweh watĕk dewatā
pārśwā-pārśwa nikang gĕgĕr-gĕgĕr ikā kapwā wineh rākṣasa
dudw ângher i sukĕt-sukĕt ri hiring ing durgā jurangnyâdalĕm

donyêkân amĕgat-mĕgāti panurung ning wwil kabeh sanggĕpan.

3.kroñcabyūha ngarannya dibya karĕngö jāyêng raṇā durjaya
āpan hājña bhaṭāra Weṣṇawa n amĕl byaktā sampūrṇa* krama
sakweh sang hamara prawīra tinitah sawyôpasawyêrika

mwang gandharwa surâpsara pratita ring śūra ndatan giṇḍala.

4.sang hyang Śakra hĕlarnya munggu ri tĕngĕn dhīrâtĕguh niścala
munggw ing keri Dhanendra sök saha balā yakṣa pratiṣṭhtâpagĕh
śrī Pretādhipa ring baṭuk dinulur ing kingkāra wadwā kabeh

sang hyang Mīnapati pratiṣṭha ri gulū ning kroñca rakṣêrika.

S.ngkānê prĕṣṭha bhaṭāra Keśawa makātmārākṣa tapwan kalen

sök tang dewata śūra śakti kumĕmit sangkĕp ring astrâtihang

64
sangkīrṇā katĕkêng wugat sahana sang saptarṣi* ndātan madoh

ngkānê sthāna bhaṭāra Nārayaṇa len gandharwa wīrôttama.

6.prāpta ng wwil sumahab katon kadi tasik ghorângalun ghūrṇita
lumrā sök sumarambah ing tĕgal alas rug tang tahĕnyânana
makrak krūra sadarpa mahya gumuruh lwir bĕntara ng parwata

niścāyā lumihat pĕnuh sahana ning pārśwa dhwaja kweh rika.

7.yan bwat mūrkha sarodra tar siga-sigun ring wīra tan swang masö
amrang ring kṛtalângarug ya mamulus mangduk sarodrânuhuk
mangdaṇḍâmupuh ing gadā kakĕrĕtug sak syuh parĕng cūṇita

mangkin krora hanânahut mañululung* mamrĕp silih tur waneh

8.hung ning bheri masangghanī kadi gĕrĕh lāwan krĕpuk ning papan
kryang ning tomara len tĕwĕk mapapagan himpĕr kilat ywâwilĕt
mamrang pinrang amĕk pinĕk hana silih duk ring lipung tīkṣṇa ya

anyat māti silih tĕkĕk paḍa silih bandha ndatan jrih mamuk.

9.harṣā sang sura siddha cāraṇa manonton ring langit sök pĕnuh
mwang sang Nārada tuṣṭacitta makupik tan pāntarângadwakĕn
tan kewö pĕnuh ing warāstra sumalīwĕr mangkin sāharṣa* wijah

sambyā bheri sakêng tutuk nawurakĕn puṣpâmĕlĕk lwir wudan.

65
10.atyantêng laga kadbhutā silih arug malwang ndatan lwang mamuk
krora ng mūrkha manimbat anggyat amabad mangduk rikang tomara
ginlis tampuh ikang gadâtiśaya gut-gūtĕn ndatan jrih winūk

rampal bāhu nikâpulang rudhira mangkin garjitânūb tinūb.

11.ambĕk sang sura śūra sāra sarapung mamrih yaśêng paprangan
ambĕk ning hasurâtidarpa maharĕp molih mamĕk ring raṇa
hetunya n paḍa kātarâkram anurung kapwā sarodrânggĕtĕm

nirbhīta n rinujak ring astra masulam kweh māti norêniwö.

Canto 17-->/->>/>->/-->/-> (Basantatilaka)
1.tan ngeh tikang laga ri citta bhaṭāra Wiṣṇu
sambūt ikang laras agöng śara tīkṣṇa laṇḍĕp
pānangharê kalana mūrkha anindyaśakti

yêkênayat nira gĕlapnya sarodra mapyak.

2.lumrā mulĕk lĕpas ing astra pĕnuh sĕsĕk sök
lwir megha ghora mĕnuhi ng gagana n makandĕl
mwang bāyubajra kkumusuh gumuruh gumĕntĕr

lwir warṣa madrĕs angĕcĕh patah ing warāstra.

3.8īrṇa ng watĕk hasura tan hana tan kanīnan

bĕntar siwak ḍaḍa nikā umulū hususnya

66
kontal cĕngĕlnya sawaneh pwa higanya rampal

molĕk ta rahnya kadi dhātu mabang ya muñcar.

4ś.anyat pĕgat suku nikā tamatan wĕnang mūr
makrak mawū mahurahan sawaneh mangohan
akweh pĕjah kasulayah makukung rumangkang

sangśāra māti hinidĕk ni rowangnya mosyan.

5.len tang mangang hinibĕkan pwa tutuknya ring hru
tātan wĕnang muni kahaṇḍĕm ikang śawâkweh
akweh karĕm ri dalĕm ing rudhirā n pangĕmbĕng

māwūk atiṇḍihan i wangkaya ning gajendra.

6.kīrṇa ng mahāsura pĕjah tamatan pabīṣa
lāwan rathanya turaganya wiśīrṇa rĕñcĕm
sak syuh tĕkêng dhwaja tikĕl mawilĕt kumambang

ngkānê tasik rudhira bhīṣaṇa durgamângruk.

Canto18 ---/->-/->"/>>>/>--/>--/--ī (Sragdhara)

1.sakrodhâng daitya wīrôttama Mali mulat ing rākṣasâlah wiśīrṇa
māngsĕh gumrit rathanyā saha bala lumurug koṭi lakṣā marāmpak

bar pĕt kumlab dhwajanya pracalita kumucup mangdunung hing Kagendra

himpĕr-himpĕr gaja sy Andaka mangusir i jöng śrī Mahānīlakaṇṭha.

67
2.sakweh ning wīra mantrī prasama-sama masö Duśśahā Kālawaktra
Jamba mwang Kumbhanetrā Hayamukha nguniweh Jambu Jambūmalā len
Hastīmūrdhā Wimona pramukha ning apatih sāra śūrêng raṇāngga

kapwânguṇḍā lipung bhīṣaṇa hamarawaśa ng dewasena pradagdha.

3.yêkā wantah silih rok silih arug arurĕk kapwa rodrâti rodra
rĕmpāk tang byūha ning dewatagaṇa masĕkung kapwa tātan tahĕn twas
sang Pratyangśa Druwa mwang Prabhata Wijaya len sang Jayāngśâdhikāra

kapwânunggang rathā manglĕpasakĕn irikā astra tīkṣṇâniwarya.

4.sangkêng keryā* Dhanendrādhipa parĕng umasö kapwa mamrih tumampuh
mwang sang Mīnādhipânūb saha bala gumulung mangrĕbāhī warāstra
mwang sang Pretādhipā tan siga-sigun umasö mwang watĕk kingkarâmuk

lāwan widyādhara hyang Surapati n umasö śīghra mamrih manganggul.

S.sar sök lumrā pĕnuh tang śarawara lumĕpas ring langit ghora huntu
yêkânyuh tang balā rākṣasa makasulayah māty atiṇḍih matūmang
sangkīṛṇâng daitya wīrôttama lara kĕnêng astra tīkṣṇâniwarya*

wangkenyâtap matimbun kadi giri madalĕm sāgarā rwab tikang rah.

6.sakrodhâng Mālirāja pratita ta mangagĕm daṇḍa loha pracaṇḍa
krūrākārângdĕmak ring Kagapati mamupuh darpa tātan pananggĕl

tampuh ning daṇḍa ghorā tar akadi kĕtug ing ryak ri jöng ning Himādri

68
ngkānê wījang bhaṭārā Hari makakĕrĕtĕg towi tātar hana wyat.

7.yatnā sang hyang Mahākeśawa wawang atakis ring gadâtyanta ring göng
bĕntar tĕṇḍas nikang daitya Mali mapasatus pinrĕp ing daṇḍa matwas

tan dwan kontal tinampyal hinabĕt i lawuyang de ni sang Kāgarāja
kabwang kombul tibêng sāgara kadi ta gunung wangkayanya n tiba syuh.
Canto19 *>>/>-ī/->>/>->/ ->/>ĕ (Rajaṇ)

1.atha ri pĕjah nikāng asura Māli tatan pabiṣa

makabalasah balanya makukud malayū kagĕman

kadi n kĕnas manon mṛgapati n magalak mangusi

makaburĕngak tibêng jurang anêka pĕjah kahidĕk.

2.makin alayū tinūt linĕpasan śara tīkṣṇa wara
makasulayah śawanya mĕnuhi ng samarāngga sĕsĕk
makatihalang gajâśwa ratha len dhwaja śīrṇa tikĕl

mangĕlab-ĕlab kadi pwa ngaway îng asurâmaluya.

3.irika n asö ta daityapati kātara rodra mamuk
saha bala sök marampak anurung gumuruh sumahab
dumunung i sang hyang Xri sahasômasĕ mānudingi

saha wuwus ardha mapyak i bhaṭāra Hari n winuwus.

69
4.atiśaya mūrkha duṣṭa Hari Wiṣṇu mahātikala
hamĕjahi śatru kumyus alayū wiparīta dahat
syapa karika prawīra makadarśaṇa ring palagan

yatika hadhāma wismṛti ngarannya yan ing bhuwana.

5.yadi kita kĕdwa mahyun alagâtakĕra ng pratapa
nihan iki Mālyawān papagakĕn rikanang kawanin
nāhan ika lingnya mangduk i lipungnya sutīkṣṇa murub

ya ta kumĕne wijang nira bhaṭāra Hari n tumanĕm.

6.atiśaya bhīṣaṇa ng lipung anê ḍaḍa sang hyang Ari
kadi ta kilat hanêng jaladharā mahirĕng sumĕlap
hapituwi tar pamigrahani tīkṣṇa nikâtiśaya

kadi pawakā tibêng jaladhi sakṣaṇa marya murub.

7.ya ta dinawut bhaṭāra Hari śīghra ya têka dinuk
dadi tumanĕm ri lambung ikanang hasurādhipati
makin agalak sarodra mangiwūng atibhīṣaṇa ya

gĕtih ika tulya wangkawa sakê pyah ikâmulakan.

8.linud i tĕwĕk gulū nika ya pinrang amogha pĕgat
tuhun i hĕlar nikang Garuḍa rurwa katampĕkana

matang ika hĕnti nampĕk irikang lawuyangnya kiwa

70
kadi ta kapuk tinūb ning anilā tumibêng jaladhi.

9.ri pati sang āsurendra tumibêng jaladhī gumuruh
sahana nikang balâsura kabeh malayū makukud
mawĕdi tumon bhaṭāra Hari ring garuḍa jwalita

kadi rawi bhāswarā makalangan larap ing hayudha.

10.kunĕng ika sang Sumāli mawĕnĕs tamatar mapulih

murud alayū parĕng saha balanya halah matakut

milu ta hanaknya len pahulunanya kabeh malayu

wwgu ri Lĕngkarājya tumuluy mangusir patala.

Canto20 ---/---/"->/ >-/ >/ī-/---/ī (Jagaddhita)

1tis tis tang nagarā ry Alĕngka ri larut ning asura mulihêng rasātala*
māry âteja suteja ning kanakagopura pinatik i ratna bhāswara

milw âlĕk magĕgĕh tikang pratima ratna mangadĕg i samīpa ning raṇu

mwang rangkang sphaṭikâkucĕm hinĕmukan sĕmi ning asana kābunan rĕbuk.

2 śokā salwir ikang tahĕnya n asaput jaladhara sinirir nikang hangin
rurwā ronya tibêng natar kadi tumut malara dadi layat ning āsura
milwā tang sirarā sumamburatanêng sadawata kasirir nirantarā

lwir śokā katĕkêng hawan paḍa makuṇḍah alara ri larut ning āsura.

71
3.sangsiptan gati ning watĕk hasura kapwa humĕgil ikanang rasātala
ndan sakweh surasanggha sang pĕjaha ring samara siniratan warāmṛta
de sang hyang Suranātha kapwa mabangun kadi ngipi pĕjah ing raṇānggana

kapwângañjali jöng bhaṭāra Hari Wiṣṇu karaṇa nika yan hurip muwah.

4.mantuk hyang Hari-Keśawâkrama manunggang i Kagapati līla ngambara
lāwan sang rĕṣi sapta kapwa madulur suragaṇa nguniweh surāpsara
ramyâtut hawan āngucap-hucapi de nira laga marurĕk ndatan surud

lwīr erang manah ing taya n mamuka ring raṇa ri huri ya tan hanângucap.

5.tan wārṇan gati sang mulih paḍa tĕkêng surabhawana sinungsung ing priyā
kapwā garjita tuṣṭacitta nguniweh paḍa sukha hulah ing jayêng raṇa
tan len rakwa hinastutîng hamaraloka nguni-huni tĕkêng jagattraya

sang hyang Wiṣṇu bhaṭāranātha sira dewatapati makarakṣa ning sarāt.

6.nāhan hīngan iking palambang ulih ing kawi wiguṇa lĕwĕs ndatan tĕtĕs
lud tan wring rasa mātra kewala mirangrwangi ri manah i sang wruh angrĕngö
wyaktinyân kadi lunggah ing gaḍung adoh katĕkana mangayuh niśākara

hendah lwir tangis ing kalangkya* n angawat jawĕh ing asuji lot manambayang

72
